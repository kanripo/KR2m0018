# -*- mode: mandoku-view; -*-
#+TITLE: 皇朝通志
#+DATE: 2015-08-24 22:51:00.992239
#+PROPERTY: ID KR2m0018
#+PROPERTY: BASEEDITION WYG    
#+PROPERTY: JUAN 卷九十
<pb:KR2m0018_WYG_090-1a>¶
　欽定四庫全書¶
　皇朝通志卷九十¶
　　食貨畧(十/)¶
　　　闗𣙜(雜税附/)¶
　　　(臣/)等謹案古者川澤林藪各有専司原以崇本抑¶
　　　末而非與閭閻争尺寸之利也乃唐宋以來視為¶
　　　利藪搜索靡遺凡竹木間架坊場撲買莫不有征¶
　　　而取民之制蕩然無存矣我¶
<pb:KR2m0018_WYG_090-1b>¶
　　國家肇造區夏蕩滌繁苛¶
列聖相承如傷厪念雖惟正之供猶時加裁革況一切税¶
　　　額之增減更何足論是故設闗口則勒扣必嚴定¶
　　　牙行則胥役有禁或開茶礦以便閭閻或嚴契税¶
　　　以杜争佔其隨宜酌取者類皆量地制宜務從節¶
　　　簡祛弊累而立經常誠億萬世樂利無疆之源也¶
　　　兹纂通志依例登載而附以雜税以彰¶
　昭代盡美盡善之政焉¶
<pb:KR2m0018_WYG_090-2a>¶
　　　順治元年豁免明季各項税課虧欠免各直省闗¶
　　　津抽税一年禁革明末加增税額銀兩二年定蕪¶
　　　湖杭闗龍江荆州清口五處税銀差工部官抽分¶
　　　三年革明季加增太平府姑溪橋米税金柱山商¶
　　　税安慶府鹽税四年歸併荆闗通惠河中河清口¶
　　　厰杭闗蕪湖龍江等闗於户部六年¶
諭户部行文各闗滿漢官員以後俱照原定則例起税如¶
　㣘情權貴放免船隻乃於商船増收或希充私槖例外¶
<pb:KR2m0018_WYG_090-2b>¶
　多徵以病商民者一經查出定行重處八年定各闗専¶
　　　差漢官每闗一人例九年併西新闗江寧倉為一¶
　　　差停獨石口差嚴闗差留用保家委官之禁凡額¶
　　　設巡攔各製號衣腰牌十年令各闗差刋示定例¶
　　　設櫃征收不得勒扣火耗及陋規並禁闗役包攬¶
　　　報單十一年給事中杜篤祐條奏清釐闗弊四事¶
　　　一裁吏役一查税累一闗差迴避原籍一批文核¶
　　　對限期從之十二年定各闗兼差户部滿漢官筆¶
<pb:KR2m0018_WYG_090-3a>¶
　　帖式例十三年定各闗専差漢官兩翼差筆帖式¶
　　張家口殺虎口各差滿官一人筆帖式一人均照¶
　　例一年更代¶
　　康熙元年停䝉古漢軍闗差定六部各咨送滿漢¶
　　官筆帖式各一人輪掣例又定張家口殺虎口専¶
　　差滿洲蒙古官例二年定盤詰糧船闗口地方止¶
　　於儀徴𤓰州淮安濟寧天津五處並許帶土宜六¶
　　十石以恤運丁又定外國人攜帶貨物入崇文門¶
<pb:KR2m0018_WYG_090-3b>¶
　　免税例申定滿漢闗差例(滿官差郎中員外/郎漢官差郎中)又更¶
　　定兩翼張家口殺虎口准輪差六部司官例四年¶
　　罷抽税溢額議叙之例五年定淮安闗及直省各¶
　　闗税務俱委專員管理定杭州府同知管理北新¶
　　南新兩闗事務七年定浙江鹽政管理北新闗事¶
　　務二十一年移九江闗駐湖口二十三年設福建¶
　　廣東海税監督(滿漢各一人/筆帖式一人)又准沿海地方載五¶
　　百石以下船出海貿易登載人數給印票騐放其¶
<pb:KR2m0018_WYG_090-4a>¶
　　　進海口内橋津地方貿易舟車等物免税又議福¶
　　　建沿海無篷漁船税仍聽地方官征收其有篷桅¶
　　　船歸監督征收梁頭税課沿海要口均撥哨船兵¶
　　　役巡察設江南浙江海税監督(滿漢各一人/筆帖式一人)設西¶
　　　新龍江課税專官二十四年免外國貢船抽税二¶
　　　十五年定州縣官隱匿海口船處分(五船至十船/者罰俸十五)¶
　　　(船至三十船者分别降調五十船/以上者革職仍治以隱匿之罪)二十八年¶
諭採捕魚蝦船及民間日用之物并餬口貿易悉免其收¶
<pb:KR2m0018_WYG_090-4b>¶
　税嗣後海闗著各差一人又以朦朧歸海闗軋東歸淮¶
　　　闗管理沙溝免税(謹按沙溝係朦朧軋東總滙海/闗有税故沙溝不設以二處分)¶
　　　(𨽻/之)三十三年設立山海闗差官管税三十四年設¶
　　　浙海闗署於寧波府撥沿海巡哨船二十於各口¶
　　　巡察又設海闗署於定海縣並設紅毛館令監督¶
　　　往來巡視嚴差官自京私帶年滿舊役謀佔總科¶
　　　庫頭名色之禁四十六年議准山海闗外金州牛¶
　　　莊等處交與監督巡察越闗漏税所得贏餘作為¶
<pb:KR2m0018_WYG_090-5a>¶
　　　定額五十四年議准九官臺清河松嶺子等處交¶
　　　山海闗監督巡察收税增課銀三千兩五十五年¶
　　　北新鳳陽天津三闗監督題報闕額¶
諭竢監督任滿交巡撫監收(臨清闗亦/如此例)停𤓰州税課裁税¶
　　　課大使五十八年議准淮闗税務於兩河同知内¶
　　　差一人管理又議准福建糖船至厦門者赴本闗¶
　　　納税其往浙江江南貿易者免税五十九年以江¶
　　　海闗歸江寧巡撫浙江闗歸浙江巡撫管理又令¶
<pb:KR2m0018_WYG_090-5b>¶
　　　横城口税歸山海闗兼管增税千兩作為定額¶
　　　雍正元年復移湖口𣙜闗於九江並分設口岸於¶
　　　大孤塘二年¶
諭嗣後税務交與地方官監收於錢糧地方均有禆益(至/是)¶
　　　(各闗差官俱停止惟崇文門無地方官可交仍差/内務府官山海闗左右兩翼古北口潘桃口殺虎)¶
　　　(口呼納呼河差仍/照例差遣部員)又¶
諭凡商賈貿易之人往來闗津宜加恩恤故將闗差歸之¶
　巡撫以巡撫為封疆大吏必能仰承徳意加惠商旅也¶
<pb:KR2m0018_WYG_090-6a>¶
但各闗皆有逺處口岸所委看管家人難免額外苛求¶
及索取飯錢等弊嗣後著將應上税課之貨物遵照條¶
例刋刻詳單均給各貨店其闗上條例木榜務豎立街¶
市使人共見申禁闗役報單不實之弊嚴放闗遲滯之¶
　　禁又覆准淮安闗仍差部員滸墅闗交蘇州織造¶
　　管理又更定鳳凰城中江税務在¶
　盛京五部司員内遴選派往例(向係城守尉/等官管理)¶
　　乾隆元年革除龍江西新闗衙規騐票等項銀兩¶
<pb:KR2m0018_WYG_090-6b>¶
諭聞外洋紅毛夾版船到廣時泊於黄埔地方起其所¶
　帶礟位然後交易竢事竣給還至輸税之法每船按¶
　梁頭徵銀二千兩左右再照例徵其貨物之税此向¶
　來之例也乃近來夷人所帶之礟聽其安放船中而¶
　於額税外將所攜置貨見銀别征加一之税名曰繳¶
　送亦與舊例不符因思從前洋船到廣既有起礟之¶
　例此時仍當遵行何得改易至於加增繳送税銀尤¶
　非加惠逺人之意著察照舊例按數裁減又定江西¶
<pb:KR2m0018_WYG_090-7a>¶
　　九江贑州闗鈔課三聯單例凡商人納銀入櫃後¶
　　發給一聯一存税署一交巡撫衙門又准張家口¶
　　居庸闗照崇文門例車䭾貨物過税收取飯錢以¶
　　資養贍(二闗向/無火耗)二年定米榖税例倘地方偶遇旱¶
　　澇米榖船到准其放行竢成熟再如舊例徵收(嗣/又)¶
　　(議准騐明實係販往歉收地方者免税放行仍給/印照至歉收處闗口騐明填注到闗日月鈐印發)¶
　　(票回闗再騐如回船載有/他貨止徵貨税仍免船料)免天津臨清二闗糧税¶
　　船料四年¶
<pb:KR2m0018_WYG_090-7b>¶
諭上年江安兩省嵗旱歉收朕蠲賑兼施多方籌畫並¶
　令豁免米糧賦税俾商販流通源源接濟於地方甚¶
　有禆益續經該督奏請將淮安揚州滸墅鳳陽等闗¶
　免徵米税竢乾隆四年麥熟時停止朕允其請今屆¶
　麥熟之期聞各屬雨澤尚有未曽霑足之處且上嵗¶
　歉收之後米價一時未能平減若商販稀至仍恐民¶
　食艱難著將上下江各闗口米税照舊免征竢本年¶
　九月米穀盛行之時再行征收又議准各闗贏餘銀¶
<pb:KR2m0018_WYG_090-8a>¶
　　如與上年懸殊者令將地方情形察覆據實申明¶
　　又定黄豆非麥秫可比雖遇歉年不准免税例又¶
　　定出海樵採船每船准帶食鍋一每名止許攜斧¶
　　一人數不得過十例定兩淮鹽政管理揚州各税¶
　　務又定蕪湖鳳陽闗税務專差管理五年定山東¶
　　塼坂閘税務歸併臨清闗管理嚴申揑名討闗之¶
　　禁六年定凡領帑及採辦銅錫鉛經過闗口察騐¶
　　文批數目相符者立即放行例(應納船料闗/口仍征船料)七年¶
<pb:KR2m0018_WYG_090-8b>¶
　　復設徳州魏家灣尖塜樊厰等口岸(臨清闗/所屬)九年¶
　　定福建如遇歉收之年委官購買海運接濟不得¶
　　招商運販例十年定臺灣商漁船撥運米石例每¶
　　船只許帶食米六十石於出鹿耳門之先查騐多¶
　　者分别責懲十一年定各闗任滿具題銀冊到部¶
　　日期例又定各闗征收贏餘較上年短少有竢督¶
　　撫察覈覆奏者以奉¶
㫖之日為始扣限四月覆奏又崇文門左右兩翼張家¶
<pb:KR2m0018_WYG_090-9a>¶
　　口山海闗等處限任滿三月後將冊籍送部移科¶
　　磨對十二年移福建詔安縣溪雅税館於懸鐘地¶
　　方¶
諭昨工部具奏蕪湖闗贏餘較去年短少行令察覈今¶
　日户部議稱蕪湖户闗贏餘較去年有餘毋庸置議¶
　等語此案工闗贏餘雖較上屆不足其户闗較上年¶
　贏餘之數足敷抵補工部再行察核之處不必行嗣¶
　後如一人而兼兩闗其比較上年贏餘之處均有不¶
<pb:KR2m0018_WYG_090-9b>¶
　足再令該督撫據實察核十四年定贏餘短少處分¶
　　例凡一分以上至三分者罰俸有差四分五分者¶
　　分别降級調用二十二年增定閩海闗税則(向以/外洋)¶
　　(畨船俱由廣東收税其至寜波者不過十之一二/故閩海税則較輕於粤海市舶易於規避至是更)¶
　　(定/)二十五年兩廣總督李侍堯疏請革除粤海闗¶
　　規禮銀悉歸公造報從之二十七年江蘇巡撫陳¶
　　宏謀疏言蕪湖闗四弊奏請革除一禁鋪户代客¶
　　完税包攬居竒仍令商人按簿親填一貨船抵闗¶
<pb:KR2m0018_WYG_090-10a>¶
　　簽騐納税給票後始准過闗以杜偷透一闗員遴¶
　　選佐雜照例半年更替不得再留一督撫與監督¶
　　本相助為理每月所征數目監督按月先行知會¶
　　督撫再於年滿奏報時統咨知會從之三十四年¶
諭自來硫磺出入海口俱有例禁原因磺觔係火藥所¶
　需不便令其私販但海外硫磺運至内地並無干碍¶
　嗣後於海船出口時切實禁止不許偷帶磺觔其各¶
　省洋船入口禁止壓帶硫磺之例概行停止著為令¶
<pb:KR2m0018_WYG_090-10b>¶
　　四十二年定打箭鑪税差照山海等闗之例於宗¶
　　人府正副理事官及各部院郎中員外等官内揀¶
　　選保送又¶
諭户部奏查揚闗征收税銀較雍正十三年短少三萬¶
　三千六百餘兩請著落經管之道員孫栝賠補一摺¶
　因命軍機大臣交户部查該闗歴年盈餘之數較雍¶
　正十三年多寡若何今閲單開各年盈餘數目惟乾¶
　隆十四十七兩年較雍正十三年有盈無絀其餘各¶
<pb:KR2m0018_WYG_090-11a>¶
　年節次短少並非始自近年各闗税課盈餘例與上¶
　屆相比較朕御極之初本不知各處所收闗税多寡¶
　之數因諭部臣即以雍正十三年為準使胥吏不敢¶
　例外苛求監督不能征多報少且使每年比較不致¶
　嵗漸加增加減無所底止實於體恤商民之中寓司¶
　闗税不致作弊尅減之意並非因雍正十三年闗税¶
　獨多使各闗税必足其數也乃行之未乆部臣因各¶
　闗奏報盈餘較雍正十三年有盈者居多若置上屆¶
<pb:KR2m0018_WYG_090-11b>¶
　於不問恐監督以比舊已多即可從中侵𨼆易滋流¶
　弊請仍與上屆相比較又復通行日乆昨嵗考核淮¶
　闗鳳陽闗較上屆屢形短絀因令復照雍正十三年¶
　比較則所短之數更多自係辦理不善今揚闗亦復¶
　節年短少且通計短少最甚者惟此三闗若因此而¶
　遍及諸闗未免窒礙且恐無識之徒疑朕於闗税必¶
　欲從其多者相核實不知朕體恤商民之本意矣朕¶
　有意於帑項增多則不三次通免天下錢糧其所增¶
<pb:KR2m0018_WYG_090-12a>¶
　益不較此百倍乎又思乾隆二十八年臨清闗征收¶
　盈餘較二十七年短少朕曾諭户部令與二十五六¶
　兩年再行比較嗣經部臣奏稱該闗盈餘之數雖較¶
　上屆少銀三萬餘兩而較之二十五六兩年尚多銀¶
　一萬五千餘兩即予免議盖税課盈縮率由於年嵗¶
　豐歉固難免參差不齊而通計三年即可得其大㮣¶
　若多寡不甚懸殊原可無庸過於拘泥此法最為平¶
　允嗣後各闗征收盈餘數目較上屆短少者著與再¶
<pb:KR2m0018_WYG_090-12b>¶
　上兩年復行比較如能較前無缺即可核准若比上¶
　三兩年均有短少再責令管闗之員賠補彼亦無辭¶
　夫朕以雍正十三年為準者本屬美意今既有此求¶
　全之毁嗣後此例不必行所有揚闗本年比較盈餘¶
　交該部照此例另行核擬具奏並將此通諭知之四¶
　　十五年定荆闗打箭鑪兩處徵收税務交該督撫¶
　　照臨清等闗之例派委妥員管理(向例俱派部院/司員前往管理)¶
　　(一年報/滿更換)四十九年免粤海闗珍珠寶石等税¶
<pb:KR2m0018_WYG_090-13a>¶
　　雜税附(茶法/)　(坑冶/)　(税契/)　(行帖/)　(雜征/)¶
　　茶法¶
　　順治三年免茶馬增解額數二千匹其應解之數¶
　　仍以舊額一萬一千八匹為準七年准茶馬御史¶
　　吴達疏令部發之引俱照大引例官商平分以為¶
　　中馬之用(先是陕西茶馬御史印發引有大小之/分又有大引官商平分小引納税三分)¶
　　(入官七分/給商之例)十八年准達賴喇嘛及根都台吉於北¶
　　勝州互市以馬易茶¶
<pb:KR2m0018_WYG_090-13b>¶
　　康熙三十四年刑科給事中裘元佩疏言馬政事¶
　　闗𦂳要洮岷諸處額茶三十餘萬篦可中馬萬匹¶
　　陳茶每年帶銷又可中馬數萬匹茶觔中馬甚有¶
　　禆益於是遣專官管理茶馬事務四十四年以中¶
　　馬無㡬停止巡視茶馬官歸甘肅巡撫兼管其西¶
　　寧等處所征茶篦仍變價充餉¶
　　雍正八年以川茶課税向以園樹多寡為額未有¶
　　定准定改照觔兩征收又定陜西茶商每引一道¶
<pb:KR2m0018_WYG_090-14a>¶
　　運茶百觔准加耗茶一十四觔如有夾帶照私鹽¶
　　例治罪官吏失察亦如之九年定五司復行中馬¶
　　之法每上馬一匹給十二篦中馬九篦下馬七篦¶
　　計所收馬匹留為甘省軍營之用其有盈餘分撥¶
　　河南山西牧養(按川省茶司原分𨽻五處西司坐/落西寧府洮司坐落岷州河司坐)¶
　　(落河州莊司坐落平畨/縣甘司坐落蘭州府)十年四川巡撫憲徳疏言¶
　　川茶半由䝉古西蔵及打箭鑪畨人販售自引歸¶
　　部發遇畨客雲集分給不敷請預頒茶引五千張¶
<pb:KR2m0018_WYG_090-14b>¶
　　貯川省巡撫衙門隨時增發從之十三年停止五¶
　　司以茶中馬定嗣後甘庫茶篦遇存積過多之時¶
　　改征折色俟各司銷存無幾復征本色¶
　　乾隆六年減川省成都彭灌三縣積引四千四十¶
　　餘張並除課銀二千四百餘兩八年豁免川省成¶
　　都彭灌三縣逋欠茶課二十四年甘肅巡撫吴達¶
　　善以甘省五司自乾隆七年改征本色以來茶引¶
　　日積惟莊甘二司地係衝衢西河二司附近青海¶
<pb:KR2m0018_WYG_090-15a>¶
　　猶可行銷洮司最僻甚難銷售請將各庫官茶搭¶
　　給内地及新疆兵營俸餉又請將洮司額引歸併¶
　　甘莊二司征課俟洮司庫貯茶封搭給餉完日即¶
　　行裁汰從之(嗣於二十七年並河司裁汰/統歸甘莊二司頒引征課)三十七¶
　　年准四川總督阿爾泰請増南川縣茶腹引一百¶
　　張照例征收税課三十八年定四川三雜谷等處¶
　　土司買茶以千觔為率使僅敷自食不能私行轉¶
　　售從川督劉秉恬請也¶
<pb:KR2m0018_WYG_090-15b>¶
　　坑冶¶
　　順治元年開採山東臨朐招逺等處銀礦(後於八/年停止)¶
　　康熙元年定貴州開州斗甫厰征水銀額每嵗九¶
　　十五觔閏加十觔變價撥充本省兵餉二年令四¶
　　川黎漢紅卜荁二洞白銅舊厰聽民開採輸税九¶
　　年定貴州黔西州屬新開黄土坎厰徵水銀百觔¶
　　十五年遣官監視山西應州邊耀山煎煉礦銀十¶
　　七年嚴私開硝礦硫磺之禁十九年定各省開採¶
<pb:KR2m0018_WYG_090-16a>¶
　　　所得金銀四分解部六分抵還工本例又試採陜¶
　　　西臨潼山東萊陽等銀礦又令浙江富陽等縣聽¶
　　　民採取銅鉛輸税(二十年/停止)二十一年定雲南銀礦¶
　　　官收四分給民六分例二十二年停止山東山西¶
　　　開採二十四年招民開採四川邛州蒲江縣黄鐵¶
　　　山鐵礦六座官收十之二(按四川自是年起至二/十五年止共收税鐵萬)¶
　　　(一千六百餘觔每觔/照時價二分變賣)三十八年開州用砂斗甫二¶
　　　厰山頺砂盡改於修文縣紅白巖開採四十三年¶
<pb:KR2m0018_WYG_090-16b>¶
諭聞開採之事甚無益於地方嗣後有請開採者悉不准¶
　行四十九年開採雲南昆陽州子母厰易門縣寨子山¶
　　　厰銅礦五十年令封閉湖南産鉛諸山(時以湖南/山深谷邃)¶
　　　(境通黔粤苗猺雜處不便開採/五十七年並停止四川各厰)五十一年奏准開¶
　　　採雲南大姚縣惠隆銀厰五十二年定湖南郴州¶
　　　黑鉛礦取出銀母官收半税例五十三年令雲南¶
　　　惠隆厰照郴州例收税五十七年定雲南楚雄府¶
　　　石羊等厰臨安府箇舊等厰徵收不足照地丁雜¶
<pb:KR2m0018_WYG_090-17a>¶
　　項銀例議處開採雲南金龍銀厰又定貴州威寧¶
　　府屬猴子厰銀礦二八收課例(六年/停止)五十八年令¶
　　雲南建水縣屬華祝箐厰雲南縣屬水木支山金¶
　　龍厰照惠隆厰例收税五十九年定貴州威寧府¶
　　觀音山銀鉛礦厰二八收課例六十年停採雲南¶
　　華祝箐厰¶
　　雍正元年開採雲南馬腊底銀厰停採貴州觀音¶
　　山等厰又定雲南厰課造冊題報限期將元年正¶
<pb:KR2m0018_WYG_090-17b>¶
　　月起至十二月止徵收税項於二年五月内冊報¶
　　後著為例三年開採雲南古學銀厰五年開採雲¶
　　南黄泥坡並貴州威寧府屬白蠟柞子三厰六年¶
　　定湖南靖州屬之墓坪山金砂課例每浄金一兩¶
　　收課四錢以五分作解供耗費及官役養廉以三¶
　　錢五分作商民工本定廣西蒼梧縣屬芋莢山金¶
　　砂課例(每兩收課二錢/後於九年停採)定廣西臨桂縣屬之水槽¶
　　野雞二礦所出銀鉛銅砂二八收課例七年開採¶
<pb:KR2m0018_WYG_090-18a>¶
　　　貴州畢節縣大雞倭鉛厰威寧府猓木果銅礦八¶
　　　年令四川建昌所屬之迤北興隆寧畨之紫古哵¶
　　　沙基九龍五厰招别省商人開採(本省商人/不善開礦)所出¶
　　　銅觔三分收課更定雲南羅平州之卑浙塊澤二¶
　　　厰二八收課例每百觔收課十觔又定貴州大定¶
　　　府開採硃砂雄黄二八征收例其廣西恩城土州¶
　　　硃砂厰亦如之開採廣西南寧府果化土州雄黄¶
　　　十年開採雲南阿發銀厰又以貴州大定府格得¶
<pb:KR2m0018_WYG_090-18b>¶
　　　為正厰八地為子厰十一年定廣西賀縣螞&KR3469;山¶
　　　銀礦每兩收課三錢例十三年¶
諭廣東近年以來年穀順成地方寧謐與從前風景逈異¶
　今若舉行開採之事不免聚集多人其中良頑不一恐¶
　為閭閻之擾累況現在勸民開墾彼謀生務本之良民¶
　正可用力於南畝何必為此僥倖貪得之計以長喧囂¶
　争訟之風著行停止又停採湖南郴州九架夾黑白銀¶
　　　鉛各礦¶
<pb:KR2m0018_WYG_090-19a>¶
　　乾隆二年停採廣西懷集縣汶塘山臨桂縣之水¶
　　槽野雞等厰又停採恩城土州硃砂三年廣西賀¶
　　縣之螞&KR3469;銀礦礲深砂薄准其封閉又申定礦厰¶
　　事宜例凡係産銅山礦令地方官辨明砂色實有¶
　　禆於鼓鑄始准結報開採其金銀礦悉行封閉至¶
　　黑鉛即係銀母亦嚴禁朦混開採募招各商設總¶
　　副名目使本地殷實良民承充禁外省游民冒報¶
　　所收銅鉛照二八收課外所餘者每百觔别收銀¶
<pb:KR2m0018_WYG_090-19b>¶
　　三釐加收銅鉛三觔以備折耗及官役養廉之用¶
　　五年貴州威寧府白蠟銀礦開採年乆洞老山空¶
　　廣西蒼梧縣金盤嶺金礦砂薄荔枝山銀礦礲淺¶
　　沙竭均行封閉又停採果化土州雄黄又開廣東¶
　　錫山即令銅商分任採辦每錫百觔亦照例二八¶
　　征收八年覆准貴州天柱縣相公塘東海洞等處¶
　　金礦均屬曠野無干民田廬舍照例開採每金一¶
　　兩收課三錢九年定廣東開採銅鉛銀砂等礦並¶
<pb:KR2m0018_WYG_090-20a>¶
　　招商民承採事宜例凡有礦之處令地方官覈實¶
　　無碍民田廬舍確有成效再行招商開採仍照定¶
　　例二八徵收各厰該管道員發給地方官循環流¶
　　水簿連五串票將每日所出之數填註流水簿分載¶
　　串票一繳道署一存地方官署稽察一付商人¶
　　存照其串根並流水簿一月一繳道署察覈仍十¶
　　日一次申報督撫司道等官稽考按月造具支銷¶
　　公費各冊申報道署按季分報督撫及該有司衙¶
<pb:KR2m0018_WYG_090-20b>¶
　　門按日所採礦砂挨次堆貯如某日煎煉某礲某¶
　　日礦砂若干觔鑪頭報明官商督同煎煉分别銅¶
　　鉛金銀分記塊數觔兩註冊登填串票至所有礦¶
　　山惟於連界處許一商兼承其隔逺不相連者每¶
　　山只許一商承充使在山工丁便於管束倘資本¶
　　無幾者仍聽合夥同充至承充之人先令將本銀¶
　　呈該管道覈實(或二千或三千不拘定/數以足敷支用為度)移貯該州¶
　　縣庫發領承充之時由布政司給與印照赴山開¶
<pb:KR2m0018_WYG_090-21a>¶
　　採如礦少砂㣲之處不能容商者聽附近民人報¶
　　採照例收課又議准金銀二礦於鼓鑄無涉悉行¶
　　停採其銅鉛礦有夾帶金砂銀屑者仍照原定章¶
　　程開採封閉雲南大姚縣惠隆金龍等銀厰貴州¶
　　天柱縣相公塘東海洞金礦廣東海陽縣水尾白¶
　　墳坷豐順縣李村灣風吹磜陽春縣莫村那軟瓦¶
　　盎等礦十年增貴州各厰官買餘鉛價(向例餘鉛/百觔給鑪)¶
　　(民一兩三錢/今增二錢)又定廣西平樂府恭城縣鉛礦内所¶
<pb:KR2m0018_WYG_090-21b>¶
　　出蜜陀僧課例(每百觔收正課二/十觔撤散三觔)十一年增廣西¶
　　收買餘銅價(向例每餘銅百觔給價/八兩三錢今增十三兩)俟充裕之日¶
　　將餘銅收買一半餘給商自行銷售十二年開採¶
　　貴州威寧州大化里新寨等處銀鉛礦砂每煎銀¶
　　一兩收課四錢又移廣西鎮安府天寳縣孟村渌¶
　　礦於那坡山開礦十四年封閉貴州新寨銀鉛礦¶
　　雲南阿發銀厰十五年定征收浙江爐坑課例坑¶
　　課三則上則徵銀一兩六錢中一兩二錢下八錢¶
<pb:KR2m0018_WYG_090-22a>¶
　　鑪餉二則上則六錢下則三錢又每坑嵗納銀四¶
　　錢以為疏濬洗鐵諸溪河淤塞之費(十七年又以/永嘉平陽泰)¶
　　(順産鐵無多改歸下/則征收豁除濬河銀)¶
　　契税¶
　　順治四年定凡買田地房屋增用契尾每兩輸銀¶
　　三分¶
　　康熙十六年增定江南浙江湖廣各府契税(每嵗/蘇松)¶
　　(常鎮四府大縣六百兩小縣二百兩安徽等十府/州分别大小自五百兩至百兩不等揚州府照賦)¶
<pb:KR2m0018_WYG_090-22b>¶
　　(役全書額徵淮安府屬州縣無定額儘收儘解杭/嘉湖寧紹金嚴七府大縣三百兩中縣二百兩小)¶
　　(縣百兩湖北大縣百五十兩中縣/百兩小縣五十兩僻小州縣十兩)十七年増定山¶
　　東等省契税(大縣百八十兩至二百四十兩中縣/百二十兩小縣六十五兩至三十五)¶
　　(兩/)二十年增定浙江台衢温處四府契税(大縣百/兩中縣)¶
　　(六十兩小/縣三十兩)三十一年增定江西等縣契税照浙江¶
　　台衢等縣例¶
　　雍正七年准契税於額征外每兩加征一分以為¶
　　科塲經費¶
<pb:KR2m0018_WYG_090-23a>¶
　　　乾隆十二年定民間置買田房令布政使司頒契¶
　　　尾格式於州縣編列號數前半幅備書業户姓名¶
　　　買賣業産數目價銀税銀若干後半幅於空白處¶
　　　預鈐司印以備投時將契價税銀數目填寫鈐印¶
　　　之處令業户當面截開前幅給與業户後幅同季¶
　　　冊彚送布政司查核以杜衙門停擱胥吏改換之¶
　　　弊¶
　　　行帖¶
<pb:KR2m0018_WYG_090-23b>¶
　　　康熙三年定當鋪每年征銀五兩大興宛平大行¶
　　　店鋪同十五年京城行鋪税例上等每年五兩中¶
　　　二兩五錢四十八年御史張蓮言凡市集設立牙¶
　　　行例給官帖使平物價乃地方土棍於𤓰果菜蔬¶
　　　細物亦私立牙行名色勒掯商民請除應立牙行¶
　　　一切私設盡數革除從之¶
　　　雍正六年設典當行帖十一年¶
諭各省商牙雜税固有闗國課亦所以便民是以各省額¶
<pb:KR2m0018_WYG_090-24a>¶
　設牙帖皆由藩司頒發不許州縣濫給所以杜增添之¶
　弊近聞各省嵗有加增即如各集場中有雜貨小販無¶
　藉牙行者今概給牙帖抽分利息是多一牙户即商民¶
　多一苦累況牙帖納税每嵗無多徒滋繁擾甚非平價¶
　通商之本意著各省藩司因地制宜著為定額報部存¶
　案不許有司任意加增嗣後止將額内各牙退帖頂補¶
　換給新帖再有新開集場應設牙行者酌定名數給發¶
　亦報部存案如此則貿易小民可永免牙户苛索之弊¶
<pb:KR2m0018_WYG_090-24b>¶
　　　雜征¶
　　　順治元年定牲畜每兩三分收税例二年革陜西¶
　　　落地税銀¶
　　　康熈三十二年豁除江南邳州雜課額税闕額銀¶
　　　(嗣後不限定/額儘收儘解)四十八年定四川水碾水磨課銀之¶
　　　例¶
　　　雍正十三年¶
諭聞各省地方於闗税雜税外更有落地税之名凡耰鋤¶
<pb:KR2m0018_WYG_090-25a>¶
箕帚薪炭魚蝦蔬果之屬其直無幾必察明上税方許¶
交易且販自東市既已納課貨於西市又復重征至於¶
鄉村僻逺之地或差胥役徵收或令牙行總繳交官甚¶
㣲不過飽奸胥之私槖而細民已重受其擾矣著各省¶
凡鄉村鎮落落地税全行禁革¶
　　乾隆元年令甘肅商畜二税刋示條欵畫一征收¶
　　申定原額牙行歇業即行開除例凡不願承充者¶
　　不必俟頂補有人方行退帖除浙江角里等處各¶
<pb:KR2m0018_WYG_090-25b>¶
　　口界址商税又豁除廣東歸善海豐惠來潮陽四¶
　　縣加增魚課銀六千兩有竒二年裁雲南鎮雄州¶
　　鹽税(鎮雄係食川鹽/業已征税故裁)革山東魚筏税四年申新開¶
　　集塲濫給牙帖之禁五年嚴衙役揑充牙行之禁¶
　　六年豁除直𨽻大陸澤水泊漁課¶
　¶
　¶
皇朝通志巻九十¶
