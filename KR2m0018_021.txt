# -*- mode: mandoku-view; -*-
#+TITLE: 皇朝通志
#+DATE: 2015-08-24 22:50:59.465439
#+PROPERTY: ID KR2m0018
#+PROPERTY: BASEEDITION WYG    
#+PROPERTY: JUAN 卷二十一
<pb:KR2m0018_WYG_021-1a>¶
欽定四庫全書¶
皇朝通志卷二十一¶
　天文畧(四/)¶
　　五星¶
　　五星伏見留退遲疾順逆¶
　　(臣/)等謹案五星之伏見留退遲疾順逆莫明晰於¶
　　晉志而元史術益加詳惟繁簡踈宻或有不同我¶
　朝用西法推步凡頒來嵗之朔經緯躔度預載全書騐無¶
<pb:KR2m0018_WYG_021-1b>¶
　　差忒兹據乾隆九年以後七政時憲約舉其綱領云¶
五星近太陽則伏逺大陽則見星體大黄道正升正降¶
緯度在北則速見遲伏星體小黄道斜升斜降緯度在¶
南則遲見速伏¶
　　五星之體金星最大木水二星次之土星又次之¶
　　火星最小星體大則太陽在地平下之度少即可¶
　　見星體小則太陽在地平下之度多方可見土星當¶
　　地平太陽在地平下十一度可見木星水星當地¶
<pb:KR2m0018_WYG_021-2a>¶
　　平太陽在地平下十度可見火星當地平太陽在¶
　　地平下十一度三十分可見金星當地平太陽在¶
　　地平下五度可見¶
五星行上弧順輪心行自西而東為順為疾行下弧逆¶
輪心行自東而西為退為逆¶
　　五星距地有逺近次輪有大小上弧之度多於下¶
　　弧其多少又各不同土木二星輪小而距地逺上¶
　　下弧不甚懸殊土星上弧一百九十二度有餘下¶
<pb:KR2m0018_WYG_021-2b>¶
　　弧一百六十七度有餘木星上弧二百度有餘下¶
　　弧一百五十九度有餘火金水三星輪大而距地¶
　　近上弧之度愈多下弧之度愈少火星上弧二百¶
　　八九十度下弧七八十度金星上弧二百七十度¶
　　下弧九十度水星上弧二百二十二度下弧一百¶
　　三十八度¶
五星與太陽同度太陽在星與地之間星為太陽所掩¶
伏而不見是為合伏土木火三星能距太陽半周地在¶
<pb:KR2m0018_WYG_021-3a>¶
星與太陽之間星與太陽正相對照如月之望是為衝¶
金水二星常繞太陽行不能相距半周星在太陽與地¶
之間於次輪下半退行正當太陽之下如月之朔是為¶
退伏土木火三星合伏後漸逺太陽則晨見順行先疾¶
後遲遲極而留為留退初退行先遲後疾距太陽一百¶
八十度為退衝旋夕見退行先疾後遲遲極而留為留¶
順初順行先遲後疾漸近合伏則夕不見金水二星合¶
伏後漸逺太陽則夕見順行先疾後遲遲極而留為留¶
<pb:KR2m0018_WYG_021-3b>¶
退初退行先遲後疾漸近太陽則夕不見復與太陽同¶
度為合退伏漸逺太陽則晨見退行先疾後遲遲極而¶
留為留順初順行先遲後疾漸近合伏則不見¶
　　土星合伏後約踰二十五日移三度餘晨見東方¶
　　順行約踰一百日移七度餘為留退初退行約踰¶
　　六十日移四度餘為退衝次日夕見約踰七十日¶
　　移四度餘為留順初順行約踰一百日移九度餘¶
　　夕不見約踰十五日移二度餘復為合伏¶
<pb:KR2m0018_WYG_021-4a>¶
　　木星合伏後約踰十五日移四度餘晨見東方順¶
　　行約踰一百十日移十七度餘為留退初退行約¶
　　踰五十五日移五度餘為退衝次日夕見約踰六¶
　　十日移五度餘為留順初順行約踰一百十日移¶
　　十五度餘夕不見約踰十五日移四度餘復為合¶
　　伏¶
　　火星合伏後約踰三十七日移二十餘度晨見東¶
　　方順行約踰二百七十日移一百四十餘度為留¶
<pb:KR2m0018_WYG_021-4b>¶
　　退初退行約踰二十五日移五度餘為退衝次日¶
　　夕見約踰三十日移六度餘為留順初順行約踰¶
　　三百三十日移二百八十餘度夕不見約踰四十¶
　　七日移三十餘度復為合伏¶
　　金星合伏後約踰二十五日移三十餘度夕見西¶
　　方順行約踰二百四十日移七度餘夕不見次日¶
　　移一度為合退伏又次日移一度晨見東方約踰¶
　　二十日移七度餘為留順初順行約踰二百二十¶
<pb:KR2m0018_WYG_021-5a>¶
　　日移二百六十餘度晨不見約踰二十日移二十¶
　　八度餘復為合伏¶
　　水星合伏後約踰十二日移二十餘度夕見西方¶
　　順行約踰二十八日移二十餘度為留退初退行¶
　　約踰二日移一度夕不見約踰四日移三度餘為¶
　　合退伏約踰六日移四度餘晨見東方約踰七日¶
　　移二度餘為留順初順行約踰二十日移二十餘¶
　　度晨不見約踰十五日移二十餘度復為合伏¶
<pb:KR2m0018_WYG_021-5b>¶
　　(臣/)等謹案物理小識云西國近以望逺鏡測太白¶
　　則有時晦有時光滿有時為上下弦計太白附日¶
　　而行逺時僅得象限之半與月異理因悟時在日¶
　　上故光滿而體微時在日下則晦在旁故為上下¶
　　弦也辰星體小去日更近難見其晦明而其運行¶
　　不異太白度亦與之同理或問熒惑嵗填去日逺¶
　　近曰熒惑在嵗填内在日外盖為其行黄道速於¶
　　二星遲於日也木星在火外以其行黄道速於土¶
<pb:KR2m0018_WYG_021-6a>¶
　　遲於火填星在木外其行黄道最遲也恒星無視¶
　　差七政皆有視差且以此斷以上語簡而理明錄¶
　　之以備稽覽¶
　　五星用數¶
　　康熙二十三年甲子天正冬至為數元¶
　　周天三百六十度(入算化作一百二/十九萬六千秒)¶
　　周日一萬分¶
　　周嵗三百六十五日二四二一八七五¶
<pb:KR2m0018_WYG_021-6b>¶
　　紀法六十(以上五節五星/所同後不重錄)¶
　　土星毎日平行一百二十秒小餘六○二二五五一¶
　　土星最高毎日平行十分秒之二又一九五八○三¶
　　土星正交毎日平行十分秒之一又一四六七二¶
　　八¶
　　土星本天半徑一千萬¶
　　土星本輪半徑八十六萬五千五百八十七¶
　　土星均輪半徑二十九萬六千四百一十三¶
<pb:KR2m0018_WYG_021-7a>¶
　　土星次輪半徑一百零四萬二千六百¶
　　土星本道與黄道交角二度三十一分¶
　　氣應七日六五六三七四九二六¶
　　土星平行應七宫二十三度一十九分四十四秒¶
　　五十五微¶
　　土星最高應十一宫二十八度二十六分零六秒¶
　　零五微¶
　　土星正交應六宫二十一度二十分五十七秒二¶
<pb:KR2m0018_WYG_021-7b>¶
　　十四微¶
　　木星毎日平行二百九十九秒小餘二八五二九六八¶
　　木星最高毎平行十八秒之一又五八四三三¶
　　木星正交毎日平行百分秒之三又七二三五五七¶
　　木星本天半徑一千萬¶
　　木星本輪半徑七十萬五千三百二十¶
　　木星均輪半徑二十四萬七千九百八十¶
　　木星次輪半徑一百九十二萬九千四百八十¶
<pb:KR2m0018_WYG_021-8a>¶
　　木星本道與黄道交角一度一十九分四十秒¶
　　氣應七日六五六三七四九二六¶
　　木星平行應八宫零九度一十三分一十三秒一¶
　　十一微¶
　　木星最高應九宫零九度五十一分五十九秒二¶
　　十七微¶
　　木星正交應六宫零七度二十一分四十九秒三¶
　　十五微¶
<pb:KR2m0018_WYG_021-8b>¶
　　火星毎日平行一千八百八十六秒小餘六七○¶
　　○三五八¶
　　火星最高毎日平行十分秒之一又八三四三九¶
　　九¶
　　火星正交毎日平行十分秒之一又四四九七二¶
　　三¶
　　火星本天半徑一千萬¶
　　火星本輪半徑一百四十八萬四千¶
<pb:KR2m0018_WYG_021-9a>¶
　　火星均輪半徑三十七萬一千¶
　　火星最小次輪半徑六百三十萬二千七百五十¶
　　本天高卑大差二十五萬八千五百¶
　　太陽高卑大差二十三萬五千¶
　　火星本道與黄道交角一度五十分¶
　　氣應七日六五六三七四九二六¶
　　火星平行應二宫一十三度三十九分五十二秒¶
　　一十五微¶
<pb:KR2m0018_WYG_021-9b>¶
　　火星最高應八宫初度三十三分一十一秒五十¶
　　四微¶
　　火星正交應四宫一十七度五十一分五十四秒¶
　　零七微¶
　　金星毎日平行三千五百四十八秒小餘三三○¶
　　五一六九(與太陽/平行同)¶
　　金星最高毎日平行十分秒之二又二七一○五¶
　　九¶
<pb:KR2m0018_WYG_021-10a>¶
　　金星伏見毎日平行二千二百一十九秒小餘四¶
　　三一一八八六¶
　　金星本天半徑一千萬¶
　　金星本輪半徑二十三萬一千九百六十二¶
　　金星均輪半徑八萬八千八百五十二¶
　　金星次輪半徑七百二十二萬四千八百五十¶
　　金星次輪面與黄道交角三度二十九分¶
　　氣應七日六五六三七四九二六¶
<pb:KR2m0018_WYG_021-10b>¶
　　金星平行應二十分一十九秒一十八微(與數元/甲子年)¶
　　(天正冬至次日子正/初刻太陽平行度同)¶
　　金星最高應六宫零一度三十三分三十一秒零¶
　　四微¶
　　金星伏見應初宫一十八度三十八分一十三秒¶
　　零六微¶
　　水星毎日平行三千五百四十八秒小餘三三○¶
　　五一六九(與太陽/平行同)¶
<pb:KR2m0018_WYG_021-11a>¶
　　水星最高毎日平行十分秒之二又八八一一九三¶
　　水星伏見毎日平行一萬一千一百八十四秒小¶
　　餘一一六五二四八¶
　　水星本天半徑一千萬¶
　　水星本輪半徑五十六萬七千五百二十三¶
　　水星均輪半徑一十一萬四千六百三十二¶
　　水星次輪半徑三百八十五萬¶
　　水星次輪心在大距與黄道交角五度四十分¶
<pb:KR2m0018_WYG_021-11b>¶
　　水星次輪心在正交當黄道北交角五度零五分¶
　　一十秒其與大距交角較三十四分五十秒¶
　　水星次輪心在中交當黄道北交角六度一十六¶
　　分五十秒其與大距交角較三十六分五十秒¶
　　水星次輪心在正交當黄道南交角六度三十一¶
　　分零二秒其與大距交角較五十一分零二秒¶
　　水星次輪心在中交當黄道南交角四度五十五¶
　　分三十二秒其與大距交角較四十四分二十八¶
<pb:KR2m0018_WYG_021-12a>¶
　　秒¶
　　氣應七日六五六三七四九二六¶
　　水星平行應二十分一十九秒一十八微(與數元/甲子年)¶
　　(天正冬至次日子正/初刻太陽平行度同)¶
　　水星最高應十一宫零三度零三分五十四秒五¶
　　十四微¶
　　水星伏見應十宫零一度一十三分一十一秒一¶
　　十七微¶
<pb:KR2m0018_WYG_021-12b>¶
　　月五星凌犯¶
　　(臣/)等謹案月五星凌犯亦猶日月薄蝕自有常度¶
　　可推歴來史傳多著占應甚無取焉西法于月星¶
　　相距之度分為之預算皆由行度遲速經緯逺近¶
　　得之則談天家無庸侈為罕見異聞矣兹備列月¶
　　五星恒星之常度於左¶
太陰與五星恒星相距十七分以内曰凌十八分以外¶
曰犯兩緯同度曰掩¶
<pb:KR2m0018_WYG_021-13a>¶
　　以本日太陰經度在星前次日太陰經度在星後¶
　　為入限緯度在北為上在南為下如同在黄道北¶
　　逺者為在上近者為在下同在黄道南近者為在¶
　　上逺者為在下太陰在上者以三度為距限太陰¶
　　在下者以一度為距限¶
五星自相距及與恒星相距三分以内曰凌四分以外¶
曰犯兩緯同度曰掩¶
　　以本日此星經度在彼星前次日此星經度在彼¶
<pb:KR2m0018_WYG_021-13b>¶
　　星後為入限緯度無論在上在下皆以一度為距¶
　　限五星自相距以行速者為凌犯之星行遲者為¶
　　受凌犯之星如遲速相同而一順一逆則以順行者¶
　　為凌犯之星逆行者為受凌犯之星¶
太陰與五星皆循黄道右旋皆得相距¶
　　太陰行黄道南北不過六度填星行黄道南北不¶
　　過三度嵗星行黄道南北不過二度熒惑行黄道¶
　　南北不過五度太白行黄道南北不過十度辰星¶
<pb:KR2m0018_WYG_021-14a>¶
　　行黄道南北不過四度故太隂毎凌犯五星五星¶
　　毎自相凌犯¶
恒星在黄道南北三度以内者太陰五星皆得與相距¶
四度以内者太陰填熒惑太白辰得與相距五度以内¶
者太陰熒惑太白辰得與相距六度以内者太陰熒惑¶
太白得與相距七度以内者太陰太白得與相距十度¶
以内者太白得與相距¶
　　紫㣲垣諸星皆在黄道北二十度外太陰五星莫¶
<pb:KR2m0018_WYG_021-14b>¶
　　得犯之¶
　　太微垣右執法右上將左執法左上相長垣第三¶
　　第四星靈臺三星明堂第一第二星在黄道南北¶
　　三度内太陰五星皆得犯之長垣第一星在黄道¶
　　北四度内太陰填熒惑太白辰得犯之内屏第二¶
　　星謁者在黄道北五度内太陰熒惑太白辰得犯¶
　　之内屏第一第三星右次將長垣第二星明堂第¶
　　三星在黄道南北六度内太陰熒惑太白得犯之¶
<pb:KR2m0018_WYG_021-15a>¶
　　五帝座第五星三公第一第三星内屏第四星右¶
　　次相左次相在黄道北十度内太白得犯之其他¶
　　諸星在黄道北十度外無犯焉¶
　　天市垣惟左垣墻宋星在黄道北十度内太白得¶
　　犯之¶
　　角宿角第一星平道二星進賢二星在黄道南北¶
　　三度内太陰五星皆得犯之天門第二星在黄道¶
　　南六度内太陰熒惑太白得犯之角第二星天門¶
<pb:KR2m0018_WYG_021-15b>¶
　　第一星在黄道南北十度内太白得犯之¶
　　亢宿亢第一第四星在黄道北三度内太陰五星¶
　　皆得犯之折威第六第七星在黄道南七度内太¶
　　陰太白得犯之亢第二星折威第二第三第四第¶
　　五星在黄道南北十度内太白得犯之其他諸星¶
　　在黄道南北十一度外無犯焉¶
　　氐宿氐第一第二星在黄道南北三度内太陰五¶
　　星皆得犯之第三星在黄道北五度内太陰熒惑¶
<pb:KR2m0018_WYG_021-16a>¶
　　太白辰得犯之第四星天輻二星在黄道南北十¶
　　度内太白得犯之其他諸星在黄道南北十度外¶
　　無犯焉¶
　　房宿房第三第四星鍵閉星鈎鈐二星東咸第三¶
　　第四星日星在黄道南北三度内太陰五星皆得¶
　　犯之罰第三星西咸第三第四星東咸第二星在¶
　　黄道北四度内太陰填熒惑太白辰得犯之房第¶
　　一星在黄道南五度内太陰熒惑太白辰得犯之¶
<pb:KR2m0018_WYG_021-16b>¶
　　東咸第一星在黄道北六度内太陰熒惑太白得¶
　　犯之西咸第二星在黄道北七度内太陰太白得¶
　　犯之房第二星罰第二星在黄道南北八度内太¶
　　白得犯之其他諸星在黄道南北十三度外無犯¶
　　焉¶
　　心宿心第一第二星在黄道南四度内太陰填熒¶
　　惑太白辰得犯之第三星在黄道南六度内太陰¶
　　熒惑太白得犯之積卒二星在黄道南十二度外¶
<pb:KR2m0018_WYG_021-17a>¶
　　無犯焉¶
　　尾宿天江第三第四星在黄道南三度内太陰五¶
　　星皆得犯之第二星在黄道南四度内太陰填熒¶
　　惑太白辰得犯之第一星在黄道南五度内太陰¶
　　熒惑太白辰得犯之其他諸星在黄道南十一度¶
　　外無犯焉¶
　　箕宿箕第一第二星糠星在黄道南六度内太陰¶
　　熒惑太白得犯之其他諸星在黄道南十一度外¶
<pb:KR2m0018_WYG_021-17b>¶
　　無犯焉¶
　　斗宿南斗第二第三星天籥第一至第六星建第¶
　　一至第三星天雞第三星狗第二星在黄道南北¶
　　三度内太陰五星皆得犯之南斗第四星天籥第¶
　　七星建第四星狗第一星在黄道南北四度内太¶
　　陰填熒惑太白辰得犯之南斗第一第五星天籥¶
　　第八星建第五星在黄道南北五度内太陰熒惑¶
　　太白辰得犯之天雞第一星狗國第一第二星在¶
<pb:KR2m0018_WYG_021-18a>¶
　　黄道南北六度内太陰熒惑太白得犯之南斗第¶
　　六星建第六星狗國第三第四星在黄道南北七¶
　　度内太陰太白得犯之其他諸星在黄道南北十¶
　　二度外無犯焉¶
　　牛宿牽牛第四第五第六星羅堰第二星在黄道¶
　　北二度内太陰五星皆得犯之羅堰第一第三星¶
　　在黄道南北四度内太陰填熒惑太白辰得犯之¶
　　牽牛第一星在黄道北五度内太隂熒惑太白辰得¶
<pb:KR2m0018_WYG_021-18b>¶
　　犯之牽牛第二星天田第四星在黄道南北七度¶
　　内太陰太白得犯之牽牛第三星天田第二星在¶
　　黄道南北九度内太白得犯之其他諸星在黄道¶
　　南北十一度外無犯焉¶
　　女宿周二星秦二星代第一星越星鄭星在黄道¶
　　南三度内太陰五星皆得犯之趙二星在黄道南¶
　　四度内太陰填熒惑太白辰得犯之齊星楚星在¶
　　黄道南五度内太陰熒惑太白辰得犯之代第二¶
<pb:KR2m0018_WYG_021-19a>¶
　　星魏星韓星在黄道南六度内太陰熒惑太白得¶
　　犯之晉星燕星在黄道南七度内太陰太白得犯¶
　　之婺女第一第二星在黄道北九度内太白得犯¶
　　之其他諸星在黄道北十一度外無犯焉¶
　　虛宿哭二星泣二星天壘城第四至第七星在黄¶
　　道南北三度内太陰五星皆得犯之天壘城第二¶
　　第三第八第九星在黄道北四度内太陰填熒惑¶
　　太白辰得犯之第十第十三星在黄道北五度内¶
<pb:KR2m0018_WYG_021-19b>¶
　　太陰熒惑太白辰得犯之第十一十二星在黄道¶
　　北六度内太陰熒惑太白得犯之虛第一星在黄¶
　　道北九度内太白得犯之其他諸星在黄道南北¶
　　十三度外無犯焉¶
　　危宿虛梁第四星在黄道北三度内太陰五星皆¶
　　得犯之第三星在黄道北四度内太陰填熒惑太¶
　　白辰得犯之第一第二星在黄道北五度内太陰¶
　　熒惑太白辰得犯之墳墓第一至第三星在黄道¶
<pb:KR2m0018_WYG_021-20a>¶
　　北九度内太白得犯之其他諸星在黄道北十度¶
　　外無犯焉¶
　　室宿壘壁陣第一至第十星羽林軍第十七至第¶
　　二十二星第四十至第四十三星在黄道南三度¶
　　内太陰五星皆得犯之壘壁陣第一第二星羽林軍¶
　　第一第十六第二十三二十四第三十七至三十¶
　　九星在黄道南五度内太陰熒惑太白辰得犯之¶
　　壘壁陣第十一十二星羽林軍第二第十五第二¶
<pb:KR2m0018_WYG_021-20b>¶
　　十五星在黄道南六度内太陰熒惑太白辰得犯¶
　　之羽林軍第三第十三十四第二十六二十七第¶
　　三十六星在黄道南十度内太白得犯之其他諸¶
　　星在黄道南北十度外無犯焉¶
　　壁宿雲雨第二第三星在黄道北三度内太陰五¶
　　星皆得犯之第一第四星土公第二星在黄道北¶
　　四度内太陰填熒惑太白辰得犯之霹靂第二第¶
　　四第五星土公第一星在黄道北七度内太陰太¶
<pb:KR2m0018_WYG_021-21a>¶
　　白得犯之霹靂第一第三星在黄道北九度内太¶
　　白得犯之其他諸星在黄道南北十二度外無犯¶
　　焉¶
　　奎宿外屏第一至第四星在黄道南北三度内太¶
　　陰五星皆得犯之第五星在黄道南五度内太陰¶
　　熒惑太白辰得犯之第六第七星在黄道南九度¶
　　内太白得犯之其他諸星在黄道南北十二度外¶
　　無犯焉¶
<pb:KR2m0018_WYG_021-21b>¶
　　婁宿右更第三第四星左更第三至第五星在黄道¶
　　南北三度内太陰五星皆得犯之右更第二第五¶
　　星左更第二星在黄道北五度内太陰熒惑太白¶
　　　辰得犯之婁第二星左更第一星在黄道北七度¶
　　　内太陰太白得犯之婁第一第三星右更第一星¶
　　　天倉第一星在黄道南北十度内太白得犯之其¶
　　　他諸星在黄道南北十五度外無犯焉¶
　　　胃宿天囷第五星在黄道南五度内太陰熒惑太¶
<pb:KR2m0018_WYG_021-22a>¶
　　白辰得犯之第四第六星天廩第一星在黄道南¶
　　六度内太陰熒惑太白得犯之天廩第二星在黄¶
　　道南七度内太陰太白得犯之天廩第三第四星¶
　　天囷第三第七星在黄道南十度内太白得犯之¶
　　其他諸星在黄道南北十度外無犯焉¶
　　昴宿月星天隂第一第三第四星在黄道南北三¶
　　度内太陰五星皆得犯之礪石第三星天陰第二¶
　　第五星在黄道北四度内太陰填熒惑太白辰得¶
<pb:KR2m0018_WYG_021-22b>¶
　　犯之昴七星礪石第二星在黄道北五度内太陰¶
　　熒惑太白辰得犯之礪石第四星在黄道北七度¶
　　内太陰太白得犯之天阿第一星礪石第一星在¶
　　黄道北九度内太白得犯之其他諸星在黄道南¶
　　北十一度外無犯焉¶
　　畢宿畢第一第二星天街二星天高四星諸王第¶
　　二至第六星天關星在黄道南三度内太陰五星¶
　　皆得犯之畢第三星諸王第一星在黄道南北四¶
<pb:KR2m0018_WYG_021-23a>¶
　　度内太陰填熒惑太白辰得犯之畢第四至第七¶
　　星附耳星五車第五星在黄道南北六度内太陰¶
　　熒惑太白得犯之天節第一至第三星在黄道南¶
　　七度内太陰太白得犯之畢第八星柱第七至第¶
　　九星天潢第三星天節第四至第六星參旗第一¶
　　第二星在黄道南北十度内太白得犯之其他諸¶
　　星在黄道南北十度外無犯焉¶
　　觜宿司怪第一第二星在黄道南北三度内太陰¶
<pb:KR2m0018_WYG_021-23b>¶
　　五星皆得犯之第三第四星在黄道南四度内太¶
　　陰填熒惑太白辰得犯之其他諸星在黄道南北¶
　　十三度外無犯焉¶
　　參宿諸星皆在黄道南十六度外太陰五星莫得¶
　　犯之¶
　　井宿東井第一第二第五至第七星鉞星天罇三¶
　　星積薪星水位第四星在黄道南北三度内太陰¶
　　五星皆得犯之東井第八星五諸侯第三至第五¶
<pb:KR2m0018_WYG_021-24a>¶
　　星北河第三星水位第三星在黄道南北六度内¶
　　太陰熒惑太白得犯之東井第三星水府第三第¶
　　四星在黄道南七度内太隂太白得犯之水府第¶
　　一第二星五諸侯第二星北河第一星水位第一¶
　　星在黄道南北十度内太白得犯之其他諸星在¶
　　黄道南北十度外無犯焉¶
　　鬼宿輿鬼第一第二第四星積尸氣星在黄道南¶
　　北三度内太陰五星皆得犯之輿鬼第三星爟第¶
<pb:KR2m0018_WYG_021-24b>¶
　　二星在黄道北四度内太陰填熒惑太白辰得犯¶
　　之爟第一星在黄道北六度内太陰熒惑太白得¶
　　犯之爟第三第四星在黄道北九度内太白得犯¶
　　之其他諸星在黄道南十七度外無犯焉¶
　　栁宿酒旗第一第二星在黄道南北三度内太陰五¶
　　星皆得犯之第三星在黄道南六度内太陰熒惑¶
　　太白得犯之其栁八星在黄道十一度外無犯焉¶
　　星宿軒轅第十四至第十七星在黄道南北三度¶
<pb:KR2m0018_WYG_021-25a>¶
　　内太陰五星皆得犯之第十三星在黄道北六度¶
　　内太陰熒惑太白得犯之第八第九第十二星在¶
　　黄道北九度内太白得犯之其他諸星在黄道南¶
　　北十二度外無犯焉¶
　　張翼軫三宿諸星皆在黄道南十度外太陰五星¶
　　莫得犯之¶
　　中星¶
　　嵗差¶
<pb:KR2m0018_WYG_021-25b>¶
嵗差者太陽毎嵗與恒星相距之分也如今年冬至太¶
陽躔某宿度至明年冬至時不能復躔原宿度而有不¶
及之分但其差甚㣲古人初未之覺至晉虞喜始知之¶
因立嵗差法歴代推驗者宗焉而所定之數各家不同¶
喜以五十年差一度劉宋何承天以百年差一度祖冲¶
之以四十五年差一度隋劉焯以七十五年差一度唐¶
傅仁均以五十五年差一度僧一行以八十二年差一¶
度惟宋楊忠輔以六十七年差一度以周天三百六十¶
<pb:KR2m0018_WYG_021-26a>¶
度毎度六十分毎分六十秒約之得毎年差五十二秒¶
半元郭守敬因之較諸家為宻今新法實測晷影騐之¶
中星得七十年有餘而差一度毎年差五十一秒此所差¶
之數在古法為冬至西移之度新法為恒星東行之度¶
徴之天象恒星原有動移則新法之理長¶
　　求中星¶
用恒星赤道經緯度表察各星赤道經度又用恒星赤¶
道經緯度嵗差表察各星經度嵗差與各星經度相加¶
<pb:KR2m0018_WYG_021-26b>¶
減為本年各星赤道經度乃察本年某星赤道經度與¶
本時正午赤道經度相同即為某星方中如經度不相¶
同則察其相近者與本時正午赤道經度相減餘為偏¶
東偏西之度凡星之赤道經度大於正午赤道經度者¶
為偏東小於正午赤道經度者為偏西¶
　　立春日在婺女昏昴中旦氐中(酉正二刻十分昴/第一星偏西五度)¶
　　(十八分夘初一刻五分氐第/一星偏東一度四十三分)¶
　　雨水日在虛昏參中旦氐中(酉正三刻十一分參/第七星偏西三十一)¶
<pb:KR2m0018_WYG_021-27a>¶
　　(分夘初初刻四分氐第/四星偏西二度十八分)¶
　　驚蟄日在危昏東井中旦房中(戌初初刻十四分/東井第一星偏西)¶
　　(二度五十分寅正三刻一分房/第一星偏西一度四十八分)¶
　　春分日在營室昏北河中旦尾中(戌初二刻五分/北河第三星偏)¶
　　(西一度二十分寅正一刻十分/尾第一星偏東一度二十五分)¶
　　清明日在東壁昏七星中旦帝座中(戌初三刻十/三分七星第)¶
　　(一星偏東五度二十八分寅正初/刻二分帝座星偏東二度十二分)¶
　　榖雨日在奎昏軒轅中旦箕中(戌正一刻七分軒/轅第十四星偏西)¶
<pb:KR2m0018_WYG_021-27b>¶
　　(四度四十四分寅初二刻八分/箕第一星偏東四度三十一分)¶
　　立夏日在胃昏五帝座中旦箕中(戌正三刻二分/五帝座第一星)¶
　　(偏西十八分寅初初刻十三分/箕第一星偏西三度五十一分)¶
　　小滿日在昴昏角中旦斗中(亥初初刻十分角第/一星偏東二度三十)¶
　　(七分丑正三刻五分斗第/一星偏西二度五十一分)¶
　　芒種日在畢昏氐中旦河鼓中(亥初一刻十二分/氐第一星偏東三)¶
　　(度四十四分丑正二刻三分河/鼓第二星偏東二度三十四分)¶
　　夏至日在參昏房中旦婺女中(亥初二刻四分房/第一星偏東二度)¶
<pb:KR2m0018_WYG_021-28a>¶
　　(二十四分丑正一刻十一分婺/女第一星偏東一度五十八分)¶
　　小暑日在東井昏尾中旦危中(亥初一刻十二分/尾第一星偏西二)¶
　　(十二分丑正二刻三分危第/一星偏東三度三十九分)¶
　　大暑日在東井昏帝座中旦營室中(亥初初刻十/分帝座星偏)¶
　　(西三度十二分丑正三刻五分營/室第一星偏西一度四十二分)¶
　　立秋日在栁昏箕中旦土司空中(戌正三刻二分/箕第一星偏西)¶
　　(二度十九分寅初初刻十三分/土司空星偏東一度五十四分)¶
　　處暑日在七星昏南斗中旦婁中(戌正一刻七分/斗第一星偏西)¶
<pb:KR2m0018_WYG_021-28b>¶
　　(九分寅初二刻八分婁第/一星偏西一度三十一分)¶
　　白露日在張昏斗中旦天囷中(戌初三刻十三分/斗第一星偏西八)¶
　　(度十五分寅正初刻二分天囷/第一星偏西四度二十七分)¶
　　秋分日在翼昏河鼔中旦畢中(戌初二刻五分河/鼔第二星偏東四)¶
　　(十七分寅正一刻十分畢第/一星偏西二度五十一分)¶
　　寒露日在軫昏牽牛中旦參中(戌初初刻十四分/牽牛第一星偏西)¶
　　(三十八分寅正三刻一/分參第四星偏東二分)¶
　　霜降日在角昏婺女中旦天狼中(酉正三刻十一/分婺女第一星)¶
<pb:KR2m0018_WYG_021-29a>¶
　　(偏西三度二十六分夘初初刻四/分天狼星偏西五度二十五分)¶
　　立冬日在氐昏虚中旦輿鬼中(酉正二刻十分虚/第一星偏西三度)¶
　　(八分夘初一刻五分輿鬼第/一星偏東一度四十三分)¶
　　小雪日在氐昏北落師門中旦七星中(酉正一刻/十三分北)¶
　　(落師門星偏東五度五十六分夘初二/刻二分七星第一星偏西二度二分)¶
　　大雪日在尾昏營室中旦翼中(酉正一刻五分營/室第一星偏西五)¶
　　(度四十三分夘初二刻十分/翼第一星偏東三度九分)¶
　　冬至日在箕昏土司空中旦五帝座中(酉正一刻/二分土司)¶
<pb:KR2m0018_WYG_021-29b>¶
　　(空星偏東三度二十三分夘初二刻十三/分五帝座第一星偏西一度四十七分)¶
　　小寒日在南斗昏婁中旦角中(酉正一刻五分婁/第一星偏東三度)¶
　　(四十八分夘初二刻十分角/第一星偏東六度三十八分)¶
　　大寒日在南斗昏胃中旦亢中(酉正一刻十三分/胃第一星偏西二)¶
　　(度五分夘初二刻二分亢第/一星偏東四度三十三分)¶
　　(臣/)等謹案測驗中星所以覽七政之躔度而知嵗¶
　　差之實也堯典僅舉四仲呂覽分十二月明季西¶
　　人李天經湯若望所推備著二十四氣其法益詳¶
<pb:KR2m0018_WYG_021-30a>¶
　　且宻然宋史謂冬至之日堯時躔虛三代躔女春¶
　　秋在牛後漢永平在斗至宋開禧在箕較堯時退¶
　　四十餘度嵗差之數由是可徴我¶
　朝康熙初用西法測驗以昏旦時或無正中之星取¶
　　中前中後之大星定之爰有偏東偏西之别則推¶
　　步更不爽毫忽矣¶
　¶
　¶
<pb:KR2m0018_WYG_021-30b>¶
　¶
　¶
　¶
　¶
　¶
　¶
　¶
皇朝通志卷二十一¶
