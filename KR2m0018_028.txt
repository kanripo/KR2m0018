# -*- mode: mandoku-view; -*-
#+TITLE: 皇朝通志
#+DATE: 2015-08-24 22:50:59.589497
#+PROPERTY: ID KR2m0018
#+PROPERTY: BASEEDITION WYG    
#+PROPERTY: JUAN 卷二十八
<pb:KR2m0018_WYG_028-1a>¶
欽定四庫全書¶
皇朝通志卷二十八¶
　地理畧(五/)¶
　　水道(一/)¶
　　(臣/)等謹案鄭樵志地理首列水道一門其說以為¶
　　州縣之設有時而更山川之形千古不易所以禹¶
　　貢分州必以山川定經界使兗州可移而濟河之¶
　　兗不能移梁州可遷而華陽黒水之梁不能遷其¶
<pb:KR2m0018_WYG_028-1b>¶
　　說當矣顧所述止於四瀆未足以包括域内水道¶
　　之全勢又其言四瀆也諸水㕘用舊名州縣間循¶
　　舊號如褒文旬淯諸水止列水名而不疏證其所¶
　　經之地江源河源僅仍舊説而不能加以㫁制之¶
　　詞是尚未足以稱綜核也恭惟¶
聖朝輿圖廣博建置精詳東瀛西濛均入版圖疆理之¶
　　盛固非前代所可幾及而紀地之圖書則有¶
欽定輿地全圖¶
<pb:KR2m0018_WYG_028-2a>¶
　欽定大清一統志凡域内之一山一水無不斟綜辨析¶
　　　瞭如指掌至如灤河熱河之原委塔思哈河之對¶
　　　音黄河之真源濟淮之故蹟前人所靡能定說者¶
　　　我¶
　皇上御製詩文洞悉源流炳耀千古猗歟盛已兹謹禀¶
　　　承纂載用鄭氏例而增益其所未備首列¶
　　京畿諸水尊¶
　宸極也次叙¶
<pb:KR2m0018_WYG_028-2b>¶
　　盛京及黒龍江諸水重¶
肇基也次河水及入河諸水而西域回部青海甘肅陜西¶
　　　山西河南江南山東之水凡涉於河者以次載焉¶
　　　次淮水及入淮諸水次大清河諸水而河南江南¶
　　　山東之入淮入濟及自入海者以次載焉次運河¶
　　　自山東之汶水而北至¶
　　京師南至江淮復踰江而迄於浙重漕渠也次大江¶
　　　及入江諸水而西藏四川陜西湖南湖北雲南貴¶
<pb:KR2m0018_WYG_028-3a>¶
　　州江西安徽江蘇之水以次載焉次太湖浙江閩¶
　　江粤江滇江諸水而水之在南紀者皆悉著矣次¶
　　新疆伊犂諸水著¶
偉績也於是域内之經流巨川詳晰臚載府縣盡循今¶
　　名疆域悉遵新制無敢循舊説以為假借傅㑹之¶
　　文志慎重也謹釐為四卷列於地理疆域之後¶
　京畿諸水¶
　　玉河源出宛平縣玉泉山滙為昆明湖東南經長¶
<pb:KR2m0018_WYG_028-3b>¶
　　春麥莊二橋過廣源閘至髙梁橋分流經徳勝門¶
　　入西水關滙為積水潭入¶
　皇城為太液池環繞¶
　紫禁經金水橋出玉河橋達正陽門東水闗至東便¶
　　門東水關下注大通河東南流設五閘瀦水濟運¶
　　至通州髙麗莊入白河自大通河以下亦名通恵¶
　　河¶
　　白河即古沽水源出赤城縣東邊外西南流入邊¶
<pb:KR2m0018_WYG_028-4a>¶
　　城有獨石水自赤城縣南龍門水自龍門縣南來¶
　　㑹又東出邊外又東南入邊南流經宻雲縣西有¶
　　潮河來㑹(潮河/見後)西南流經懐柔縣南又經順義縣¶
　　東又南至通州東北有沙河来㑹沙河出昌平州¶
　　之居庸闗即溼餘水亦曰榆河經大興縣北合清¶
　　河水又東南入於白河稍南玉河水來㑹(玉河/見前)南¶
　　經張家灣東有涼水河來㑹涼水河出右安門西¶
　　南鳳泉東流經萬泉寺分為二支一自南經草橋¶
<pb:KR2m0018_WYG_028-4b>¶
　　一自北經廣恩寺皆曲折東注至永勝橋復合東¶
　　南流循南苑繚垣而東至小紅門西入苑牆東南¶
　　流經沙底橋折而南厯頭牐至二牐一畝泉之水¶
　　自西來㑹又南而東至鹿圏村三海子以上之水¶
　　自西南来㑹又東南流至五空橋出苑牆經馬駒¶
　　橋迤東至張家灣來入白河經舊漷縣北折東北¶
　　經香河縣東又東南經武清縣東南又東南至天¶
　　津府西北之西沽永定河(永定河/見後)合拒馬易水及¶
<pb:KR2m0018_WYG_028-5a>¶
　　　子牙河皆㑹(拒馬河易水子/牙河並見後)又東南運河合漳水¶
　　　(漳水/見後)滹沱河(滹沱河/見後)來㑹乂東南至大沽北入於海¶
　　　潮河即古鮑邱水源出古北口外西北¶
　　御馬厰地東南入邊在古北口之西經南臺西南至¶
　　　宻雲縣東北又西南經縣城東又西㑹白河¶
　　　永定河即桑乾河古曰溼水亦曰渾河康熈三十¶
　　　七年¶
賜名永定河源出山西朔平府馬邑縣西北東南流有灰¶
<pb:KR2m0018_WYG_028-5b>¶
　　　河自朔州來㑹東北流經山隂縣北又東北經應¶
　　　州北有渾河自渾源州經應州來㑹又東北經大¶
　　　同府南有武州川自左衛西南衞河自大同北邊¶
　　　合而來㑹又東北經渾源州陽髙天鎮廣靈蔚州¶
　　　境入直𨽻界經懐安縣南又東北經保安州南又¶
　　　東北有東洋河合西洋河清水河經宣化府西南¶
　　　保安州東北來㑹經懐来縣有媯河自延慶州來¶
　　　㑹東南流入邉城經昌平州及宛平縣西境出盧¶
<pb:KR2m0018_WYG_028-6a>¶
　　溝橋下又東南經良鄉縣東固安縣北又東南經¶
　　永清縣北霸州東北東安縣南玉帶河自西南来¶
　　㑹(玉帶河/見後)東流過三角淀經武清縣東子牙河自¶
　　南来㑹又東至西沽南白河自北來㑹又東南運¶
　　河自西南來㑹所謂丁字沽也東流經天津府北¶
　　至大沽北入扵海¶
　　玉帶河即清水河亦曰㑹同河西南自任邱趙北¶
　　口泊東北流至保定縣北霸州南由苑家口東北¶
<pb:KR2m0018_WYG_028-6b>¶
　　經永清東安之南㑹永定河以入海即拒馬易水¶
　　滱水諸川之委滙也　拒馬河即淶水古名桃水¶
　　源出山西代州及易州廣昌縣北山經長城北東¶
　　流至紫荆闗入長城東北經易州山中折東南經¶
　　淶水縣東北又東南經涿州城有胡良河自房山¶
　　縣來㑹琉璃河即古聖水自良鄉縣來㑹又南經¶
　　固安縣西南新城縣東南又南有北易水亦名白¶
　　溝河有中易水並自易州合窮獨山所出之濡水¶
<pb:KR2m0018_WYG_028-7a>¶
　　來㑹濡水為三易上源之一乾隆二十六年特加¶
　　疏濬¶
賜名安河東南流經定興縣南境又經雄縣西南至趙¶
　　北口入泊　長流河即古南易水一名雹水一名¶
　　鮑河源出易州西南山東南流經安肅縣北容城¶
　　縣西至新安縣西南有徐河自易州西南經滿¶
　　城縣北清苑縣北安州西北來㑹東入於泊¶
　　豬龍河即唐河古名滱水源出山西渾源州南㑹¶
<pb:KR2m0018_WYG_028-7b>¶
　　温泉水嘔夷水經靈邱縣城南又東南經廣昌縣¶
　　境入直𨽻界又東南經唐縣及曲陽縣北又經定¶
　　州北祁州南有沙河滋河來㑹沙河即古恒水亦¶
　　名派河源出山西繁峙縣東入長城經阜平縣東¶
　　南曲陽縣西南又南經行唐縣東北新樂縣南又¶
　　東經定州南無極縣北深澤縣北又東至祁州東¶
　　南㑹滋河入於唐河滋河即古資水源出山西五¶
　　臺縣東穿長城入直𨽻平山縣西北經靈夀縣北¶
<pb:KR2m0018_WYG_028-8a>¶
　　行唐縣南又經真定府北無極縣南東北流經晉¶
　　州西北深澤縣北又東北至祁州東南合沙河㑹¶
　　唐河為豬龍河經博野縣蠡縣南又經肅寧縣北¶
　　髙陽縣南至安州東南入泊¶
　　滹沱河源出山西繁峙縣東北曰青龍泉經代州¶
　　東南崞縣城東又南經忻縣經定襄縣西北有雲¶
　　中河牧馬河來㑹又經五臺縣南有清水河自五¶
　　臺山來㑹又經盂縣東北入長城至直𨽻界有冶¶
<pb:KR2m0018_WYG_028-8b>¶
　　河即古綿蔓水自井陘縣来㑹又經靈夀縣南獲¶
　　鹿縣北真定府城南又經藁城縣北晉州南又東¶
　　南至束鹿縣入大陸澤自澤東南流經冀州北衡¶
　　水縣西北武邑縣北武强縣南又經交河縣西至¶
　　獻縣南分為二派一經滄州西與漳河合一經河¶
　　間府東至天津府青縣境又北經子牙汛曰子牙¶
　　河又北經静海縣㑹清水河¶
　　北泊即大陸澤亦曰鉅鹿曰廣阿西受槐河西南¶
<pb:KR2m0018_WYG_028-9a>¶
　　受滏陽南泊水南受漳水支津北受滹沱河至冀¶
　　州北東北流經衡水武强北又至獻縣南分二派¶
　　以㑹於直沽洵巨澤也　槐河即古泜水亦名沮¶
　　水源出贊皇縣西南東經元氏縣南髙邑縣北欒¶
　　城縣南趙州南柏鄉縣北又東南經寧晉縣南入¶
　　泊　滏陽河即滏水源出磁州西東北流經邯鄲¶
　　縣東南又經廣平府城東肥鄉縣北曲周縣東南¶
　　雞澤縣東平鄉縣東又北至鉅鹿縣西南有南泊¶
<pb:KR2m0018_WYG_028-9b>¶
　　水自順徳府城邢臺縣來㑹又經鉅鹿縣西隆平¶
　　縣東入北泊¶
　　漳河有二源曰清漳曰濁漳清漳源出山西樂平¶
　　縣西經和順縣至遼州南有長城鎮水來㑹又東¶
　　南入河南涉縣界又西南至林縣之交漳口㑹濁¶
　　漳水濁漳源出山西長子縣東北流至潞安府北¶
　　境又經屯留縣東潞城縣西有絳河潞河來㑹又¶
　　北至襄垣縣南有沁州水合銅鞮水來㑹至黎城¶
<pb:KR2m0018_WYG_028-10a>¶
　　縣東北有榆社水合武鄉水來㑹又東入河南林¶
　　縣西北界又東㑹清漳水東經彰徳府安陽縣北¶
　　入直𨽻廣平府磁州界經成安縣南仍與河南臨¶
　　漳縣分界又經廣平縣西南分二派一東流經魏¶
　　縣元城縣又東北入山東冠縣界合衞河至臨清¶
　　州入運河一東北流經廣平縣肥鄉縣入山東邱¶
　　縣南又分二派一東北流入直𨽻威縣南境經清¶
　　河故城棗强縣東又經景州武邑阜城交河縣境¶
<pb:KR2m0018_WYG_028-10b>¶
　　又至滄州西㑹滹沱河一西北流至直𨽻界龍堂¶
　　鄉經廣宗鉅鹿新河縣北流入北泊㑹滹沱河至¶
　　天津入海¶
　　衞河源出山西潞安府南經澤州東南入河南懐¶
　　慶府北入於沁水其分一支經温縣北武陟縣北¶
　　修武縣東南又東北經獲嘉縣北有五峪水自山¶
　　西陵川縣東南入河南輝縣西來會又東北有百¶
　　泉水來㑹又經新鄉縣北衛輝府西南至淇縣東¶
<pb:KR2m0018_WYG_028-11a>¶
　　南有淇水來㑹淇水源出山西平順縣南陵川縣¶
　　東有浙水壅水盈盈水來㑹入河南林縣南境經¶
　　淇縣西北有淇泉來注又東南與衞河㑹東流經¶
　　滑縣西南濬縣西又經湯隂縣東有湯河來㑹又¶
　　東北經安陽縣東南内黄縣北入大名縣南南樂縣¶
　　北又經元城縣東北境入山東冠縣西界有漳河¶
　　支流來㑹又經館陶縣臨清州入運河北至天津¶
　　㑹白河諸水入海¶
<pb:KR2m0018_WYG_028-11b>¶
　　灤河即古濡水一名難河源出獨石口外東北一¶
　　百餘里名都爾本諾爾西北流入多倫諾爾㕔界¶
　　又北經上都河屯名上都河又東南至大河口又¶
　　南經鴈北灘入承徳府豐寧縣界又南經西屯庫¶
　　有奇勒河亦名小灤河自北來㑹自此名灤河至¶
　　郭家屯入承徳府本境東南經灤平縣界繞喀喇¶
　　河屯¶
　行宫有伊遜河發源木蘭¶
<pb:KR2m0018_WYG_028-12a>¶
　圍場自北來㑹東南流經承徳府東南境鳳凰嶺下¶
　　熱河自東北來㑹(熱河/見後)折南流有白河老牛河栁¶
　　河車河皆來㑹又東南經喜峯口之西入邊經遷¶
　　安縣界有龍井闗河自遵化州邊外來㑹又東南¶
　　至永平府西北盧龍縣界有青龍河即古瀘水自¶
　　邊外来㑹經灤州城東樂亭縣城西分二港一東¶
　　南入海一南經齊家莊入海¶
　　熱河即古武列水源出承徳府北境之察罕陀羅¶
<pb:KR2m0018_WYG_028-12b>¶
　　海經固都爾呼嶺名固都爾呼河西南至中闗東¶
　　茅溝河水自玳瑁溝西南流來㑹又南賽音河自¶
　　霍爾霍克嶺曲折流來㑹沿¶
　避暑山莊行宫東北厯錘峯下¶
　行宫内有温泉流出滙之遂名熱河南流折東南入¶
　　於灤河¶
　　(臣/)等謹案灤河熱河發源邊逺紀載多舛在今為¶
秋巡駐蹕重地恭讀¶
<pb:KR2m0018_WYG_028-13a>¶
皇上御製熱河考灤河濡水源考證¶
指示酈道元水經注及諸志之是非離合至詳且悉如¶
　　濡水正源為都爾本諾爾道元誤以三道河當之¶
　　白檀要陽為今宻雲縣地道元誤云灤水經白檀¶
　　北歐陽修言灤水出炭山為今邊外之黒老山明¶
　　統志誤指為萬全縣之炭山金蓮川在今上都河¶
　　屯為灤水所經元史誤以為灤水出金蓮川熱河¶
　　三源西源先合中源次合東源道元則互紊東藏¶
<pb:KR2m0018_WYG_028-13b>¶
　　川中藏川㑹合之序良由未克親履其地晰其支¶
　　派故未免舛誤相踵伏承¶
聖製昭陳燦如指掌始得禀承紀載無誤無惑云¶
　　薊運河即古泃水亦曰沽河源出遵化州東北有¶
　　沙河出州北邊城外合馬蘭河來㑹西流有淋河¶
　　自邊外來㑹又西經薊州南有盤山東水來㑹又¶
　　西南有平谷縣水玉田縣水來㑹又東南經豐潤¶
　　縣西有還鄉河即古巨梁水來㑹又東南入海¶
<pb:KR2m0018_WYG_028-14a>¶
　盛京諸水¶
　　鴨緑江一名益州江亦名靉江即古馬訾水源出¶
　　長白山南麓有小白山水來注南流左受朝鮮北¶
　　境諸水折西北凡長白以西諸水自十二道溝至¶
　　頭道溝皆來注折東南屈曲流納諸小水佟家江¶
　　自西北來㑹(佟家江/見後)又屈曲流有愛哈河亦名阿¶
　　布河出愛哈邊門外合諸水自鳳凰城來㑹又南¶
　　流分三派而合經義州西又西有哈連河來㑹又¶
<pb:KR2m0018_WYG_028-14b>¶
　　西南為鴨緑口入於海¶
　　佟家江亦名通吉雅江即古鹽難水源出衣爾雅¶
　　哈範山之南西南流有哈爾敏河來㑹又西南有¶
　　甲爾圖庫河來㑹又西南有王清河自王清邊門¶
　　外來會又西南有拉哈河源出¶
　興京南栁邊外山東南流來㑹又東南㑹大沽小沽¶
　　二水又東南㑹唐石河入鴨緑江¶
　　大遼河一名句驪河亦名巨流河即潢河古稱饒¶
<pb:KR2m0018_WYG_028-15a>¶
　　樂水濫真水托紇臣水吐䕶真水有二源西源出¶
　　古北口外克什克騰部界内今䝉古稱曰西喇木¶
　　倫東北流經巴林南有黒水河自巴林境來㑹經¶
　　阿嚕科爾沁翁牛特境有白狼河來㑹白狼河亦¶
　　曰狼水曰土河曰老河源出喀拉沁右翼南東北¶
　　流經敖漢部西㑹翁牛特之英金河經翁牛特左¶
　　翼南入潢河又東北至札嚕特界柰曼界又經喀¶
　　爾喀左翼界經科爾沁左翼境有東源來㑹東源¶
<pb:KR2m0018_WYG_028-15b>¶
　　名黒爾蘇河源出吉林西南邊内西北流有鴉哈¶
　　河來㑹又西北流出栁邉經科爾沁境轉西南流¶
　　将至栁邊而㑹遂名遼河又東南入¶
　盛京開原縣西有哈達河來㑹又南經鐵嶺縣西有¶
　　大清河來㑹又西南有養息牧河亦名楊檉木河¶
　　自彰武臺門邊外經廣寧縣境來㑹又西南至遼¶
　　陽州小遼河來㑹(小遼河/見後)經海城縣有海州河來¶
　　㑹又西南入扵海¶
<pb:KR2m0018_WYG_028-16a>¶
　　小遼河亦曰渾河源出長白山納嚕窩集名納嚕¶
　　河西流入英莪門㑹噶桑阿河是為渾河名瑚努¶
　　瑚河又經¶
　興京界有碩賔河蘇子河即蘇克蘇呼河西北流來¶
　　㑹經薩爾滸城北營盤城南西南流經¶
　盛京城東有瀋河一名萬泉河自承徳縣南流來㑹¶
　　又西南至遼陽州有塔思哈河即古大梁水源出¶
　興京西南屈曲流來㑹又西南合大遼河為三汊河¶
<pb:KR2m0018_WYG_028-16b>¶
　　行六百餘里入海¶
　　(臣/)等謹案塔思哈河舊訛為太子河乾隆四十八¶
　　年¶
皇上東巡輿蹕所經¶
指示改正為塔思哈河並¶
命館臣遵¶
㫖考訂載入¶
大清一統志中¶
<pb:KR2m0018_WYG_028-17a>¶
　　大淩河即古㕘栁水源出栁邊外喀拉沁左翼境¶
　　東北流經土黙特界入邊經義州城西至錦州府¶
　　東南入海¶
　　小淩河源出栁邊外土黙特右翼境入邊經錦州¶
　　府西南入海¶
　　黒龍江諸水¶
　　黒龍江即古漠北之黒水亦曰完水曰室建河上¶
　　源曰敖嫩河出喀爾喀界内之小肯忒山西流經¶
<pb:KR2m0018_WYG_028-17b>¶
　　大肯忒山北麓折東北流有河自大興安山東南¶
　　流來㑹又東北數百里始名黒龍江有尼布楚河¶
　　合諸水來㑹又東入内地黒龍江界經尼布楚城¶
　　南又東北經界碑南克魯倫河來㑹(克魯倫/河見後)東北¶
　　流經雅克薩城南折東南流有呼馬拉河東流來¶
　　㑹又東南屈曲流有錦衣里江自俄羅斯國來㑹¶
　　又東南流經額爾徳尼城東又東南有牛滿河來¶
　　㑹又東南行兩山中五百里出山東流松花江㑹¶
<pb:KR2m0018_WYG_028-18a>¶
　　　嫩泥江寧古塔河來㑹(松花江嫩泥江/寧古塔河見後)東流有烏¶
　　　蘇里江來㑹(烏蘇里/江見後)又東北分二派流復合有格¶
　　　林河來㑹又東北有亨滚河自松林來㑹又東北¶
　　　入於海¶
　　　克魯倫河即臚朐河源出大肯忒山東南西南流¶
　　　經拖諾山南麓¶
聖祖御製碑前康熙三十五年¶
親征噶爾丹時駐蹕於此¶
<pb:KR2m0018_WYG_028-18b>¶
賜名飲馬河折東北流有塔拉思河來㑹又東北流瀦為¶
　　　枯倫泊即古俱倫泊亦曰濶灤海子自泊東北分¶
　　　二支流出復合東北流經黒龍江索倫界入於黒¶
　　　龍江¶
　　　松花江名松阿哩江古粟末水源出長白山北之¶
　　　支峯曰松嘎里烏喇西北流有厄赫諾引河來㑹¶
　　　又有雅哈河羅庫河那爾混河來㑹又北㑹混同¶
　　　江即鴨子河亦曰吉林烏拉出黒山之西麓西北¶
<pb:KR2m0018_WYG_028-19a>¶
　　流有富爾虎河來㑹又西南曰哈屯河折西北流¶
　　㑹松花江北流折西北有土門河出¶
　興京東北栁邊外之吉林哈達合諸水經輝發城東¶
　　北流來㑹又北至吉林哈達城南又北分二派而¶
　　合又西北出栁條邊門之西又西北有義屯河來¶
　　㑹又西北嫩泥江水來㑹折東北曰松噶里烏蘇¶
　　有呼輪河來㑹又東南有呼拉哈河自寧古塔來¶
　　㑹(呼拉哈/河見後)又東北流㑹於黒龍江¶
<pb:KR2m0018_WYG_028-19b>¶
　　嫩泥江一名那河亦曰嫩江諾尼江古名難水源¶
　　出黒龍江將軍境内衣克呼里山東南流有哈羅¶
　　里河中科河來㑹又東南有東塼庫里河來㑹又¶
　　東南有活魯里河來㑹又西南有納莫里河諾民¶
　　河來㑹又西南有雅里河綽爾河來㑹又東南有¶
　　洮兒河自科爾沁部來㑹又東南㑹於松花江¶
　　寧古塔河一名呼拉哈河即金源也源出長白山¶
　　北北流㑹諸水滙為澤曰必爾滕湖自東北口流¶
<pb:KR2m0018_WYG_028-20a>¶
　　出經㑹寧城北又東北經寧古塔城西南有漢度¶
　　城水來㑹又東北有米占河來㑹又北有五河嶺¶
　　河來㑹又西北有五思呼河來㑹又北入松花江¶
　　烏蘇里江源出西噶塔山北流經朱爾根城南又¶
　　西北有胡雅河來㑹又北有枯勒母河來㑹又北¶
　　有松阿産河南自新開湖滙諸水北流來㑹新開¶
　　湖即興凱湖古曰鏡泊西北流有穆倫河來㑹又¶
　　東北始曰烏蘇里烏喇又北有諾羅河來㑹又東¶
<pb:KR2m0018_WYG_028-20b>¶
　　北有活洛河來㑹又北水分二派先後入於黒龍¶
　　江¶
　¶
　¶
　¶
　¶
　¶
皇朝通志卷二十八¶
