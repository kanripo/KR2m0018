# -*- mode: mandoku-view; -*-
#+TITLE: 皇朝通志
#+DATE: 2015-08-24 22:50:59.401567
#+PROPERTY: ID KR2m0018
#+PROPERTY: BASEEDITION WYG    
#+PROPERTY: JUAN 卷十八
<pb:KR2m0018_WYG_018-1a>¶
　欽定四庫全書¶
　皇朝通志卷十八¶
　　天文畧(一/)¶
　　　(臣/)等謹按易曰仰以觀乎天文日月星辰之麗乎¶
　　　上天之文也聖人觀之察之欽若敬授以前民用¶
　　　三代以前尚已漢晉而還觀象者言徵應推步者¶
　　　失實測史家分天文律書為二門司馬遷天官書¶
　　　僅載垣宫列宿吳太史令陳卓引巫咸甘石之書¶
<pb:KR2m0018_WYG_018-1b>¶
　　　増益其數後之言天者咸奉以為標準焉鄭樵著¶
　　　天文畧屏去誕妄之言祗録隋丹元子步天歌取¶
　　　其句中有圖言下見象使人仰觀焉而即得其論¶
　　　卓矣然不言推步而仍涉禨祥休咎則未免自相¶
　　　矛盾夫觀象體也推步用也體用不偏廢斯聖人¶
　　　欽若敬授之本㫖洪惟¶
聖祖仁皇帝亶聰作后學貫天人考驗西法最善俾専司¶
　　　時憲時監官南懷仁等畢智竭能創制儀器最稱¶
<pb:KR2m0018_WYG_018-2a>¶
　　　精宻我¶
　皇上敬¶
天勤民事惟法¶
祖申命監臣釐正璣衡以期脗合於是恒星增減較舊測¶
　　　而加詳參宿後先改距星而順序凡兹垂象訂自¶
　宸謨休乎哉¶
　聖代之新規直協虞廷之遺意也間考西法之善理¶
　　　竒而正者數事一曰天圓而地亦圓如卵裹黄與¶
<pb:KR2m0018_WYG_018-2b>¶
　　　渾天之説合一曰天有九重最逺則恒星天次土¶
　　　次木次火次金水次日最近者為月天其外則宗¶
　　　動天與楚詞之説合一曰惟宗動天行有常度恒¶
　　　星天亦右行此即歴代嵗差之説一曰日月五星¶
　　　各有天行皆有輪如珠逐盤所以有盈縮遲疾一¶
　　　曰月與五星有本輪以從天有次輪以法日盖日¶
　　　尊天月五星尊天又尊日也一曰金水與日同天¶
　　　其兩輪包日故不與日相距一曰月有倍離五星¶
<pb:KR2m0018_WYG_018-3a>¶
　　　一合日而遲疾一周月一合日而遲疾再周五星¶
　　　之小輪跨本輪之内外月之小輪切本輪之邊其¶
　　　法皆以實測而得至於南極之紀星座天漢之周¶
　　　尾宫為中國所未見者西人皆於浮海測之此其¶
　　　事初若創見然或符於古經或軌於自然之理洵¶
　　　乎確實而不可易有非唐一行郭守敬之所能企¶
　　　及耳今據¶
　欽定考成協紀諸書纂述天文約分十目曰兩儀曰恒星¶
<pb:KR2m0018_WYG_018-3b>¶
　　　曰天漢其經也曰日月曰五星曰月五星凌犯曰¶
　　　中星曰北極髙度其緯也曰儀象曰弧線其器與¶
　　　法也為書凡六卷於鄭志之外補所闕遺廣所未¶
　　　及溯觀象之端倪賅推步之體要世之學者有以¶
　　　知¶
　聖朝憲¶
天立政察紀明時昭昭乎有目之能窺無㣲而不顯又豈¶
　　　步天歌之句圖言象所可同日語耶若夫測算細¶
<pb:KR2m0018_WYG_018-4a>¶
　　㣲至詳且宻具有成書兹撮其大畧俾言天者毋¶
　　涉空詮云爾¶
　　兩儀¶
　　(臣/)等謹按西法謂地居天中其體渾圓與天度相¶
　　應即渾天家卵黄之説人居其中各隨所在皆戴¶
　　天而履地居赤道北者北極見南極隠居赤道南¶
　　者南極見北極隠近極則見極髙逺極則見極低¶
　　東方日中西方夜半南方日中北方夜半周天三¶
<pb:KR2m0018_WYG_018-4b>¶
　　百六十度日月星辰旋繞其間而人目力所極適¶
　　與地平止一百八十度昔人局於地平測算而不¶
　　知地如卵圓故多疎舛今首列兩儀以為恒星七¶
　　曜運行之準而西法之與前代逈殊於斯具見¶
　　天象¶
虞書堯典曰欽若昊天厯象日月星辰楚詞天問曰圜¶
則九重孰營度之後世専家謂天有十二重非天實有¶
如許重數盖言日月星辰運轉於天各有所行之道即¶
<pb:KR2m0018_WYG_018-5a>¶
楚詞所謂圜也欲明諸圜之理必詳諸圜之動欲考諸¶
圜之動必以至靜不動者準之然後得其盈縮盖天道¶
靜専者也天行動直者也至靜者自有一天與地相為¶
表裏故羣動者運於其間而不息若無至靜者以驗至¶
動則聖人亦無所成其能矣人恒在地面測天而七政¶
之行無不可得者正為以靜驗動故也十二重天最外¶
者為至靜不動次為宗動南北極赤道所由分也次為¶
南北嵗差次為東西嵗差此二重天其動甚微専家姑¶
<pb:KR2m0018_WYG_018-5b>¶
置之而不論焉次為三垣二十八宿經星行焉次為填¶
星所行次為嵗星所行次為熒惑所行次則太陽所行¶
黄道是也次為太白所行次為辰星所行最内者則太¶
隂所行白道是也要以去地之逺近而為諸天之内外¶
然所以知去地之逺近者則又從諸曜之掩食及行度¶
之遲疾而得之盖凡為所掩食者必在上而掩之食之¶
者必在下月體能蔽日光而日為之食是日逺月近之¶
徵也月能掩食五星而月與五星又能掩食恒星是五¶
<pb:KR2m0018_WYG_018-6a>¶
星髙於月而卑於恒星也五星又能互相掩食是五星¶
各有逺近也又宗動天以渾灝之氣挈諸天左旋其行¶
甚速故近宗動天者左旋速而右移之度遲漸逺宗動¶
天則左旋較遲而右移之度轉速今右移之度惟恒星¶
最遲土木次之火又次之日金水較速而月最速是又¶
以次而近之徵也是故恒星與宗動相較而嵗差生焉¶
太陽與恒星相㑹而嵗實生焉黄道與赤道出入而節¶
氣生焉太陽與太隂循環而朔望盈虚生焉黄道與白¶
<pb:KR2m0018_WYG_018-6b>¶
道交錯而薄蝕生焉五星與太陽離合而遲疾順逆生¶
焉地心與諸圜心之不同而盈縮生焉歴代専家多方¶
測量立法布算積久愈詳已得其大體其間或有毫芒¶
之差諸説不無同異者葢因儀器仰側穹蒼失之纎微¶
年久則著雖有聖人莫能預定惟立窮源竟委之法隨¶
時實測取其精宻附近之數折中用之毎數十年而一¶
修正斯為治厯之通術而古聖欽若之道庶可復於今¶
日矣¶
<pb:KR2m0018_WYG_018-7a>¶
　　地體¶
欲明天道之流行先達地球之圓體日月星辰每日出¶
入地平一次而天下大地必非同時出入居東方者先¶
見居西方者後見東西相距萬八千里則東方人見日¶
為午正者西方人見日為邜正也周天三百六十度每¶
度當地上二百里是故推驗大地經緯度分皆與天應¶
測緯度者用午正日晷或測南北二極測經度則必於¶
月蝕取之盖月蝕與日蝕異日之食限分數隨地不同¶
<pb:KR2m0018_WYG_018-7b>¶
月之食限分數天下皆同但入限有晝夜人有見不見¶
耳此處食甚於子者處其東三十度必食甚於丑處其¶
西三十度必食甚於亥是故相去九十度則此見食於¶
子而彼見食於酉相去百八十度則此見食於子而彼¶
當食於午雖食而不可見矣¶
　　黄道赤道¶
天包地外圜轉不息南北兩極為運行之樞紐地居天¶
中體圓而靜人環地面以居隨其所至適見天體之半¶
<pb:KR2m0018_WYG_018-8a>¶
中華之地面近北故北極常現南極常隠平分兩極之¶
中横帶天腰者為赤道赤道距天頂之度即北極出地¶
之度也赤道以北為内為隂以南為外為陽斜交赤道¶
而半出其南半出其北者為黄道乃太陽一嵗所躔之¶
軌迹也黄赤道相交之兩界為春秋分距赤道南二十¶
三度半為冬至距赤道北二十三度半為夏至七政所¶
行之道紛然不齊惟將黄赤二道以為推測之本盖太¶
陽循黄道東行而出入於赤道之南北太隂與五星各¶
<pb:KR2m0018_WYG_018-8b>¶
循本道東行而又出入於黄道之南北故黄赤二道之¶
位定則晝夜永短寒暑進退以及晦朔弦望薄蝕朏朒¶
皆從此可稽矣¶
　　經緯度¶
恒星七政各有經緯度盖天周弧線縱横交加即如布¶
帛之經緯然以東西為經南北為緯然有在天之經緯¶
有隨地之經緯在天則為赤道為黄道隨地則為地平¶
赤道均分三百六十度平分之為半周各一百八十度¶
<pb:KR2m0018_WYG_018-9a>¶
四分之為象限各九十度六分之為紀限各六十度十¶
二分之為宫為時各三十度是為赤經從經度出弧線¶
與赤道十字相交各引長之㑹於南北極皆成全圜亦¶
分為三百六十度兩極相距各一百八十度兩極距赤¶
道俱九十度是為赤緯依緯度作圜與赤道平行名距¶
等圜此圜大小不一距赤道近則大距赤道逺則小其¶
度亦三百六十俱與赤道之度相應也赤道之用有動¶
有靜動者隨天左旋與黄道相交日躔之南北於是乎¶
<pb:KR2m0018_WYG_018-9b>¶
限靜者太虚之位亘古不移晝夜之時刻於是乎紀焉¶
黄道之宫度並如赤道其與赤道相交之兩㸃為春秋¶
分相距皆半周平分兩交之中為冬夏至距兩交各一¶
象限六分象限為節氣各十五度是為黄經從經度出¶
弧線與黄道十字相交各引長之周於天體即成全圜¶
其各圜相凑之處不在赤道之南北兩極而别有其樞¶
心是為黄極黄極之距赤極即兩道相距之度其距黄¶
道亦皆九十度是為黄緯而月與五星出入黄道之南¶
<pb:KR2m0018_WYG_018-10a>¶
北者悉於是而辨焉故凡南北圜過赤道極者必與赤¶
道成直角而不能與黄道成直角其過黄道極者必與¶
黄道成直角而不能與赤道成直角惟過黄赤兩極之¶
圜其過黄赤道也必當冬夏二至之度所以並成直角¶
名為極至交圜又若赤道度為主而以黄道度準之則¶
互形大小何也渾圓之體當腰之度最寛漸近兩端則¶
漸狹(距等圜/之度也)二至時黄道以腰度當赤道距等圜之度¶
故黄道一度當赤道一度有餘二分時兩道雖皆腰度¶
<pb:KR2m0018_WYG_018-10b>¶
然赤道平而黄道斜故黄道一度當赤道一度不足也¶
此所謂同升之差而七政升降之斜正伏見之先後皆¶
由是而推焉至於地平經緯則以各人所居之天頂為¶
極盖人所居之地不同故天頂各異而經緯從而變焉¶
地在天中體圓而小隨人所立凡目力所極適得大圓¶
之一半則地雖圓而與平體無異故謂之地平乃諸曜¶
出沒之界晝夜晦明之交也地平亦分三百六十度四¶
分之為四方(子午/卯酉)各相距九十度二十四分之為二十¶
<pb:KR2m0018_WYG_018-11a>¶
四向各十五度是為地平經從經度出弧線上㑹於天¶
頂並皆九十度(從地平下至天頂/之衝亦九十度)是為地平緯又名髙¶
弧髙弧從地平正午上㑹天頂者其全圜必過赤道南¶
北兩極名為子午圜乃諸曜出入地平適中之界而北¶
極之髙下晷影之長短中星之推移皆由是而測焉是¶
故經緯相求黄赤互變因黄赤而求地平或因地平而¶
求黄赤乃専家之要務推測之所準也¶
　　(臣/)等謹按天文之有黄赤經緯由宗動天而分為¶
<pb:KR2m0018_WYG_018-11b>¶
　　恒星七曜之所轉旋因列於天象地體之後又古¶
　　法以日行命天周為三百六十五度四分度之一¶
　　然為畸零之度而不能合於日行西法與囘囘同¶
　　以周天為整度就三百六十為起數之宗經緯通¶
　　為一法賅括萬殊斜側縱横周通環應得以整御¶
　　零為法倍易可謂最善者矣¶
　　恒星¶
　　恒星總紀¶
<pb:KR2m0018_WYG_018-12a>¶
恒星即經星也以其有常不易故名經星(史記天官書/紫宫房心權)¶
(衡咸池虚危列宿部星此天之五宫坐/位也為經不移徙大小有差濶狹有常)經星又各有經¶
緯度故别之曰恒星其星官名數古今不同漢書天文¶
志經星常宿中外官凡百一十八名積數七百八十三¶
星晉志載吳太史令陳卓始列甘石巫咸三家星官著¶
於圖錄凡二百八十三官一千四百六十四星今皆不¶
見原本隋丹元子步天歌與陳卓數合後此言天官者¶
皆以步天歌為準康熙十三年監臣南懷仁修儀象志¶
<pb:KR2m0018_WYG_018-12b>¶
星名與古同者總二百五十九座一千一百二十九星¶
比步天歌少二十四座三百三十五星又於有名常數¶
之外増五百九十七星又多近南極星二十三座一百¶
五十星近年以來累加測驗星官度數儀象志尚多未¶
合又星之次第多不順序亦宜釐正於是逐星測量推¶
其度數觀其形象序其次第著之於圖計三垣二十八¶
宿星名與古同者總二百七十七座一千三百一十九¶
星比儀象志多十八座一百九十星與步天歌為近其¶
<pb:KR2m0018_WYG_018-13a>¶
尤與古合者二十八宿次舎自古皆觜宿在前參宿在¶
後其以何星作距古無明文唐書云古以參右肩為距¶
失之太逺文獻通考載宋兩朝天文志云觜三星距西¶
南星參十星距中星西第一星西法觜宿距中上星參¶
宿亦距中西一星今按觜宿中上星在西南星前僅六¶
分餘而西南星小中上星大則以中上星作距可也若¶
參宿以中西一星作距星則觜宿之黄道度巳在參宿¶
後一度餘即赤道度亦在參宿後三十一分餘今依次¶
<pb:KR2m0018_WYG_018-13b>¶
順序以參宿中三星之東一星作距星則觜宿黄道度¶
恒在參前一度弱與觜前參後之序合其餘諸座之星¶
皆以次順序無凌躐顛倒之弊又於有名常數之外増¶
一千六百一十四星近某座者即名某座増星依次分¶
註方位以備稽考其近南極星二十三座一百五十星¶
中國所不見仍依西測之舊共計恒星三百座三千八¶
十三星編為總紀一卷庶星官名數古今不同及黄道¶
赤道所屬宫次皆展卷瞭然矣¶
<pb:KR2m0018_WYG_018-14a>¶
　　(臣/)等謹按丹元子步天歌先二十八宿後三垣盖¶
　　箕風畢雨織女牽牛見於詩書者皆列宿星座而¶
　　宋兩朝天文志所載垣星俱入列宿度分是列宿¶
　　星名最古也三垣多取周秦之國與官名知始於¶
　　甘石之徒然史記天官書首列紫宫殆以北極為¶
　　尊猶振衣之挈領今西測次序仍之¶
　　紫微垣¶
　　北極五星一曰太子二曰帝三曰庶子増星三四¶
<pb:KR2m0018_WYG_018-14b>¶
　　曰后宫増星一五曰天樞黄道在午未宫赤道在¶
　　夘辰宫　四輔四星増星一黄道在未宫赤道在¶
　　巳午宫　勾陳六星増星十黄道在未申宫赤道¶
　　在丑寅夘戌亥宫　天皇大帝一星黄道在申宫¶
　　赤道在亥宫　天柱五星増星六黄道在申酉宫¶
　　赤道在子丑宫　御女四星増星一黄道在未申¶
　　酉宫赤道在丑寅宫　女史一星増星一黄道在¶
　　未宫赤道在寅宫　柱史一星増星二黄道在申¶
<pb:KR2m0018_WYG_018-15a>¶
　　宫赤道在丑宫　尚書五星増星二黄道在辰巳¶
　　午宫赤道在寅宫　天牀六星増星一黄道在巳¶
　　午宫赤道在寅夘宫　大理二星増星一黄道在¶
　　未宫赤道在辰巳宫　隂徳二星増星一黄道在¶
　　未宫赤道在巳宫　六甲六星増星一黄赤道俱¶
　　在未申宫　五帝内座五星増星二黄道在申宫¶
　　赤道在酉戌宫　華盖七星黄道在酉宫赤道在¶
　　戌宫　杠九星(附華盖/為一座)増星一黄道在申酉宫赤¶
<pb:KR2m0018_WYG_018-15b>¶
　　道在酉戌宫　右垣牆七星一曰右樞二曰少尉¶
　　増星二三曰上輔増星二四曰少輔増星一五曰¶
　　上衛増星三六曰少衛増星一七曰上丞増星三¶
　　黄道在巳午未申宫赤道在辰巳午未申酉宫¶
　　左垣牆八星一曰左樞二曰上宰三曰少宰四曰¶
　　上弼五曰少弼六曰上衛増星三七曰少衛増星¶
　　八八曰少丞増星一黄道在辰巳酉宫赤道在戌¶
　　亥子丑寅卯宫　天乙一星黄道在巳宫赤道在¶
<pb:KR2m0018_WYG_018-16a>¶
　　辰宫　太乙一星黄道在午宫赤道在辰宫　内¶
　　厨二星増星二黄道在午宫赤道在辰宫　北斗¶
　　七星一曰天樞増星三二曰天璇増星八三曰天¶
　　機四曰天權増星三五曰玉衡六曰開陽増星二¶
　　七曰揺光黄道在巳午宫赤道在辰巳宫　輔一¶
　　星(附北斗/為一座)増星三黄道在巳宫赤道在辰宫　天¶
　　槍三星増星四黄道在巳宫赤道在卯宫　元戈¶
　　一星増星二黄道在辰宫赤道在卯宫　三公三¶
<pb:KR2m0018_WYG_018-16b>¶
　　星黄道在巳宫赤道在辰宫　相一星増星三黄¶
　　道在巳宫赤道在辰宫　天理四星増星一黄道¶
　　在午宫赤道在巳宫　太陽守一星増星一黄赤¶
　　道俱在巳宫　太尊一星黄道在午宫赤道在巳¶
　　宫　天牢六星増星二黄道在巳午宫赤道在巳¶
　　宫　勢四星増星十六黄道在午宫赤道在巳宫¶
　　　文星六星増星八黄道在午未宫赤道在午宫¶
　　　内階六星増星十黄道在未宫赤道在午宫¶
<pb:KR2m0018_WYG_018-17a>¶
　　三師三星増星一黄道在未宫赤道在午宫　八¶
　　穀八星増星三十四黄赤道俱在申宫　傳舎九¶
　　星増星四黄道在申酉宫赤道在酉戌亥宫　天¶
　　厨六星増星二黄道在戌宫赤道在子丑宫　天¶
　　棓五星増星十黄赤道俱在寅宫¶
　　　右共三十七座一百六十三星外増一百七十¶
　　　七星¶
　　太微垣¶
<pb:KR2m0018_WYG_018-17b>¶
　　五帝座五星増星三黄赤道俱在巳宫　太子一¶
　　星黄赤道俱在巳宫　從官一星黄赤道俱在巳¶
　　宫　幸臣一星黄赤道俱在巳宫　五諸侯五星¶
　　増星七黄道在辰巳宫赤道在辰宫　九卿三星¶
　　増星九黄赤道俱在辰宫　三宫三星黄赤道俱¶
　　在辰宫　内屏四星増星六黄赤道俱在巳宫¶
　　右垣牆五星一曰右執法二曰上將三曰次將四¶
　　曰次相増星三五曰上相増星二黄赤道俱在巳¶
<pb:KR2m0018_WYG_018-18a>¶
　　宫　左垣牆五星一曰左執法増星一二曰上相¶
　　三曰次相増星一四曰次將增星三五曰上將増¶
　　星二黄赤道俱在辰宫　郎將一星増星二黄道¶
　　在巳宫赤道在辰宫　郎位十五星増星三黄道¶
　　在巳宫赤道在辰巳宫　常陳七星増星六黄道¶
　　在巳宫赤道在辰巳宫　三台六星一曰上台二¶
　　星増星七二曰中台二星増星三三曰下台二星¶
　　増星二黄道在巳午未宫赤道在巳午宫　虎賁¶
<pb:KR2m0018_WYG_018-18b>¶
　　一星黄赤道俱在巳宫　少微四星増星八黄道¶
　　在巳午宫赤道在巳宫　長垣四星増星九黄道¶
　　在巳午宫赤道在巳宫　靈臺三星増星八黄赤¶
　　道俱在巳宫　明堂三星増星六黄赤道俱在巳¶
　　宫　謁者一星増星二黄道在巳宫赤道在辰宫¶
　　　右共二十座七十八星外増九十三星¶
　　天市垣¶
　　帝座一星黄赤道俱在寅宫　侯一星増星五黄¶
<pb:KR2m0018_WYG_018-19a>¶
　　赤道俱在寅宫　宦者四星增星五黄赤道俱在¶
　　寅宫　斗五星増星十四黄道在寅夘宫赤道在¶
　　寅宫　斛四星増星三黄赤道俱在寅宫　列肆¶
　　二星増星四黄道在寅卯宫赤道在寅宫　車肆¶
　　二星増星二黄赤道俱在寅宫　市樓六星増星¶
　　一黄赤道俱在寅宫　宗正二星増星三黄赤道¶
　　俱在寅宫　宗人四星増星四黄赤道俱在寅宫¶
　　　宗二星黄赤道俱在丑宫　帛度二星増星三¶
<pb:KR2m0018_WYG_018-19b>¶
　　黄赤道俱在寅宫　屠肆二星増星三黄赤道俱¶
　　在丑寅宫　右垣牆十一星一曰河中二曰河間¶
　　増星一三曰晉増星三四曰鄭五曰周増星十四¶
　　六曰秦増星一七曰蜀増星二八曰巴増星四九¶
　　曰梁十曰楚十一曰韓黄赤道俱在寅卯宫　左¶
　　垣牆十一星一曰魏増星八二曰趙増星三三曰¶
　　九河増星一四曰中山増星七五曰齊増星八六¶
　　曰吳越増星七七曰徐増星四八曰東海増星四¶
<pb:KR2m0018_WYG_018-20a>¶
　　九曰燕十曰南海十一曰宋増星二黄赤道俱在¶
　　丑寅宫　天紀九星増星十四黄道在寅卯宫赤¶
　　道在寅宫　女牀三星黄赤道俱在寅宫　貫索¶
　　九星増星十三黄赤道俱在卯宫　七公七星増¶
　　星十六黄道在卯辰宫赤道在寅卯宫¶
　　　右共十九座八十七星外増一百五十九星¶
　¶
　¶
<pb:KR2m0018_WYG_018-20b>¶
　¶
　¶
　¶
　¶
　¶
　¶
　¶
皇朝通志卷十八¶
