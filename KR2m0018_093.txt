# -*- mode: mandoku-view; -*-
#+TITLE: 皇朝通志
#+DATE: 2015-08-24 22:51:01.050729
#+PROPERTY: ID KR2m0018
#+PROPERTY: BASEEDITION WYG    
#+PROPERTY: JUAN 卷九十三
<pb:KR2m0018_WYG_093-1a>¶
欽定四庫全書¶
皇朝通志卷九十三¶
　食貨畧(十三/)¶
　　市易¶
　　(臣/)等謹按我¶
　朝市易之政近自直省都㑹逺及外藩重洋靡不各¶
　　有定制永昭法守逮自西陲底定歸附益廣度地¶
　　開㕓因中設市其通商惠工柔逺能邇之規實足¶
<pb:KR2m0018_WYG_093-1b>¶
　　為百代之良法豈若漢唐以來補偏救弊經理一¶
　　時者之所為粤稽鄭志所載平準均輸乃漢武時¶
　　權宜之術自後漢章帝時僕射朱暉已議其失且¶
　　鄭志所載亦止武帝章帝二事其非經常之制可¶
　　知我¶
　國家藏富於民盈寧樂利家給人足其立綱陳紀皆¶
　　準理酌宜以便民為重逈非置平準於京師籠天¶
　　下之貨物者可比謹於篇目改書市易而以市舶¶
<pb:KR2m0018_WYG_093-2a>¶
　　　互市附焉¶
　　　順治二年¶
上諭江寧蘇杭各處織造市賣紬縀務寛長精宻毋短窄¶
　鬆薄致民間徒費錢財無禆實用並禁止各莊頭採買¶
　　　芻糧勒價强買之弊六年¶
敕令東來賣參人役止許在京均平易市不得遣往别省¶
　滋事(按元年令該商於南京揚州濟寧臨清四處開/市後以擾累地方官民商賈故有是      命)又¶
　　　嚴禁王府商人旗下莊頭人役等霸佔集埸出外¶
<pb:KR2m0018_WYG_093-2b>¶
　　　貿易及短價掯買之弊¶
　　　康熙初民間有指稱王貝勒輔政大臣名色據闗¶
　　　津肆行者¶
上飭地方官緝拏續定包衣下人王貝勒貝子公大臣家¶
　　　人霸佔闗津生理及王大臣以下各官以銀借貸¶
　　　居民指名貿易及據闗口市場者罪例時尚孔逆¶
　　　藩所屬多有霸佔廣東私市者十九年令該管官¶
　　　清釐其有霸佔私稅者罪之二十四年以光禄寺¶
<pb:KR2m0018_WYG_093-3a>¶
　　　估計物價頭緒繁多¶
令凡應買各物俱照時價估計定為條欵嗣又以核減太¶
　　　多恐累商户¶
諭大學士等再行斟酌隨時估計四十三年革除直省私¶
　　　設牙行¶
敕户部造鐵斛升斗頒行天下先是湖廣道御史郝浴言¶
　　　官吏採買軍需往往層扣户侵名為市易實係里¶
　　　攤請行嚴禁至五十九年吏科給事中紀遴宜又¶
<pb:KR2m0018_WYG_093-3b>¶
　　　言河工所需物料任河㕔採買差役不無借端擾¶
　　　累嗣後凡置辦工料請飭河㕔協同地方官平價¶
　　　購買並從之¶
　　　雍正六年¶
諭向來採辦軍需有司往往虛耗國帑派累民間節經降¶
　㫖嚴行禁飭令照時價購辦又恐承辦官預留為將來¶
　核減之地稍借民力以助公事是以特令核定折中價¶
　值倘時直可減即為節省或定價不敷據實奏明此後¶
<pb:KR2m0018_WYG_093-4a>¶
　再有剋扣短發侵蝕之弊一經題㕘即核明剋扣之數¶
　先動軍需銀兩另委賢員如數找給百姓仍將該員治¶
　罪勒限追完九年以總督鄂爾泰言¶
敕各省文武官所有賞給兵營生息銀兩毋得占百姓行¶
　業或重利放債與商賈小民争利時京師錢價昻貴上¶
　　　言者謂商賈販運出京及囤積居竒所致乃於八¶
　　　旗五城設官局兊換以平市價又淮安板閘地方¶
　　　向有豪民開立寫船保載牙行勒索行旅十三年¶
<pb:KR2m0018_WYG_093-4b>¶
敕該督撫嚴行禁止布政使不得濫給牙帖其他處闗口¶
　有似此者亦一體禁緝又禁河工運裝工料封阻客船¶
　　　及採辦諸物短價累民之弊¶
　　　乾隆元年禁商人増長物價巧取兵丁營運銀兩¶
　　　二年復申飭居竒勒價之禁是年嚴牙行侵吞商¶
　　　客資本之禁令地方官於牙行領帖時取具保隣¶
　　　甘結不得濫行給發四年以直省牙行嵗増¶
　詔令各督撫嚴加核實於是定牙行之例凡舖户拖欠¶
<pb:KR2m0018_WYG_093-5a>¶
　　　商本追繳本牙行帖勒令舖户清完其不足之項¶
　　　牙行賠補如牙行侵蝕者並責互保牙行攤賠(舊/例)¶
　　　(仍充經紀取同牙行互保/一人出具殷實良民互結)至於以後客之貨挪補¶
　　　前客之欠移弱客之貨代償强客之欠准互保先¶
　　　行舉首免其治罪容𨼆者責令分賠其牙行内同¶
　　　事人侵吞客本均律以牙行侵吞之例尋又奉¶
　㫖外省衙門書役多有更名揑姓兼充牙行交部定例¶
　　治罪地方官失察徇縱亦均論罪五年定各省開報¶
<pb:KR2m0018_WYG_093-5b>¶
　　　物料價值之例又増寧夏採買糧食價值七年於¶
　　　京城立錢牙以平錢價(按此條互/見錢幣門)又令將平糶錢¶
　　　文照市價酌減易銀(互見錢/幣門)又定額解京局銅鉛¶
　　　及嵗貢物料皆隨時増直鹽務額引亦隨時撥濟¶
　　　按地行銷¶
　　　互市市舶之制¶
　　　順治二年¶
命哈克薩哈駐張家口們都布賚駐古北口凡外藩貿易¶
<pb:KR2m0018_WYG_093-6a>¶
　者該駐防官照常貿易毋得阻抑又定西陲招商市茶¶
　　　以易番馬酌量價直例先是佛浪機商人於明季¶
　　　寓居壕境澳門與粤商互市後因闌入省㑹遂飭禁¶
　　　止四年以廣督佟養申請仍准畨舶互市十一年¶
　　　准暹羅貢使所攜貨物願至京師貿易者聴其自¶
　　　運其願在廣東貿易者督撫委官監視十三年准¶
　　　荷蘭國及吐魯畨貢使在館交易十八年又准達¶
　　　頼喇嘛及根都台吉於北勝州互市¶
<pb:KR2m0018_WYG_093-6b>¶
　　　康熙初年定外國人非進方物之時不准來境貿¶
　　　易旋又禁沿海兵民販米糧出海市利八年廣東¶
　　　都司劉世虎等遇風飄泊廣南國境國王遣其臣¶
　　　趙文炳送歸並帶貨物船隻來粤部議趙文炳等¶
　　　雖係廣南印文遣來實係中國之人或留或遣請¶
㫖定奪其帶來之物現奉海禁不便貿易應入户部得¶
㫖廣南國王送劉世虎等回粤殊為可嘉著給以照驗遣¶
　歸廣南船貨不必入官仍給來使嗣於二十二年令厄¶
<pb:KR2m0018_WYG_093-7a>¶
　　　魯特噶爾丹博碩克圖來使酌量數人進闗其餘¶
　　　聴在張家口歸化城等處交易事畢隨即遣回時¶
　　　阿達哈哈畨瑪拉等以茶布往征羅刹軍前市易¶
上諭茶布不必攜往可於户庫支銀四千兩量買諸物馳¶
　驛抵該地換取牛羊糧米以備軍需二十三年奉¶
㫖開海禁許江南浙江福建廣東沿海民人用五百石以¶
　　　上船隻出洋貿易地方官登記人數船號給發印¶
　　　票防汛官驗放又准暹羅國貢船在虎跳門貿易¶
<pb:KR2m0018_WYG_093-7b>¶
　　　具報之後即放入河下不必入店封鎖候部文批¶
　　　回二十四年免外國貢船抽稅時王大臣等言今¶
　　　海内一統寰宇寧謐無論滿漢人民一體令出洋¶
　　　貿易以彰富庶之治得¶
㫖允行又令朝鮮國照常貿易二十五年定厄魯特部落¶
　　　如噶爾丹等四大台吉准令來京互市其餘小台¶
　　　吉俱於張家口互市著為例二十八年暫開寧夏¶
　　　等處互市先是領侍衛大臣索額圖等與俄羅斯¶
<pb:KR2m0018_WYG_093-8a>¶
　　　來使議定分界事宜至是遣官立碑於界凡一切¶
　　　行旅有來往文票者許其貿易不禁自是遣使通¶
　　　貢互市不絶三十五年令洋海商船往天津海口¶
　　　運米至奉天販賣給以僱值其裝載貨物但收正¶
　　　稅概免雜費時進征噶爾丹¶
特諭隨軍貿易之人固不可少若縱其貿易又至紊亂應¶
　於某營相近即令某營之夸蘭達派出章京於一里外¶
　駐劄准其貿易倘貿易人不遵法禁即行正法隨帶之¶
<pb:KR2m0018_WYG_093-8b>¶
　人亦治罪軍士或私售米糧及强買搶奪定加重罪又¶
　　　理藩院言官兵經行䝉古地方應令䝉古人沿途¶
　　　販賣駝馬牛羊等物得¶
㫖理藩院可另設一營其販賣駝馬牛羊人等即在理藩¶
　院營内貿易每軍營派官一員専司其事如有指稱貿¶
　易行竊者不分首從以軍法論三十六年准鄂爾多斯¶
　　　於定邊花馬池平羅城貿易時朝鮮國比嵗薦饑¶
　　　公私困窮八路流殍相續於道國王李焞籲請中¶
<pb:KR2m0018_WYG_093-9a>¶
　　　江開市貿穀¶
上允其請並令户部侍郎貝和諾往奉天督理朝鮮糶米¶
　　　事務尋定令殷實之户取具地方官印結前赴奉¶
　　　天領米輓運照時價交¶
　　盛京户部其朝鮮國進貢來使有貿榖帶回者聴候¶
　　　朝鮮國嵗稔時停止明年復¶
遣吏部侍郎陶岱將所運米三萬石以一萬石賞賚朝鮮¶
　　　以二萬石平糶時有鹽商呈請願往令將鹽務銀¶
<pb:KR2m0018_WYG_093-9b>¶
　　　買倉米二萬石運往平糶¶
欽差户部侍郎監視¶
　　　(臣/)等謹按¶
　　國家懐柔逺人無所不至朝鮮世稱外藩恭順日久¶
　　　至是因急告糴即¶
命部臣截漕運米以蘇海邦民氣朝鮮臣庶得飫¶
　　太倉玊粒莫不忭舞忻悦實從來未有之曠典也¶
　　　三十二年以日本洋銅饒裕令安徽江蘇浙江江¶
<pb:KR2m0018_WYG_093-10a>¶
　　　西等省各商攜帶綢縀絲斤糖藥往彼處市銅分¶
　　　解各省每嵗額市四百四十三萬餘斤三十九年¶
　　　准哈密人於甘肅貿易又准湖廣鎮筸苗民於每¶
　　　月三日聽其互市限時集散四十一年¶
遣官偕喇嘛監督打箭鑪貿易四十六年令出洋漁船照¶
　　　商船改造雙桅裝載貨物兼行貿易四十七年都¶
　　　察院僉都御史勞之辦言江浙米價騰貴皆由姦¶
　　　商販運外洋之故請申飭海禁不許商船往來户¶
<pb:KR2m0018_WYG_093-10b>¶
　　　部議以開設海闗商民兩益不便禁止祗令該督¶
　　　撫提鎮於江南崇明劉河浙江乍浦定海各口加¶
　　　兵盤緝私販米糧於是著部院保舉賢能司員前¶
　　　往巡察五十一年兵部職方司郎中圖理琛使土¶
　　　爾扈特國假道俄羅斯悉其山川風俗為異域録¶
　　　以獻初通市諸物有噶噶林印記者准市餘則否¶
　　　五十三年以江蘇巡撫張伯行言編刻商船漁船¶
　　　巡哨船字號並船户人等各給腰牌以便巡哨官¶
<pb:KR2m0018_WYG_093-11a>¶
　　　兵稽查五十五年給甘肅地方出口印票聴其貿¶
　　　易又定福建商船往臺灣澎湖貿易者臺灣厦港¶
　　　兩汛撥哨船䕶送時以南洋有吕宋噶喇吧兩處¶
　　　係紅毛西洋泊船之所其地多匿藏盜賊官兵出¶
　　　哨船止一二隻一遇盜船四五隻勢不能敵又内¶
　　　地民人希圖獲利往往私載米糧販易或并將去¶
　　　船售賣甚至有留在彼處者¶
上以該地常留漢人即海賊之藪又往年由閩運米至粤¶
<pb:KR2m0018_WYG_093-11b>¶
　　　所僱民船三四百隻毎隻三四十人通計數千人¶
　　　聚集海上而臺灣民人時與吕宋人往來皆當加¶
　　　意防範因¶
召廣州將軍浙閩總督兩廣總督入京¶
詔大學士九卿等㑹同詳議嗣於五十六年議定内地商¶
　　　船照舊來往東洋不許出南洋貿易其外國夾板¶
　　　船仍聴其貿易凡洋船初造時報明海闗監督地¶
　　　方官親驗印烙取船户甘結并將船隻丈尺客商¶
<pb:KR2m0018_WYG_093-12a>¶
　　姓名貨物及收泊何處填給船單沿海官照單嚴¶
　　查按月冊報督撫存案毎日食米人各一升餘米¶
　　一升以防風阻如有越額載米者治罪其私賣船¶
　　隻偷越禁地或留在外國者殺無赦五十七年定¶
　　來往臺灣各船取具保結赴厦門盤驗其保結商¶
　　船責之保家商船水手責之船户貨主漁船責之¶
　　澳甲同䑸各船限定人數凡單身遊民無照者不¶
　　許偷渡犯者官兵船户民人及該管官一體論罪¶
<pb:KR2m0018_WYG_093-12b>¶
　　時碣石總兵官陳昻言夷商種類甚多姦宄莫測¶
　　應令督撫闗差諸臣設法防備部議夷商慴服有¶
　　素應聴其照常貿易沿海文武官弁但於夷船泊¶
　　岸時不時防衛無致失所從之又以兩廣總督楊¶
　　琳言禁止澳門夷商夾帶中國之人并内地商人¶
　　偷往别國貿易(時以止禁商船往南洋而夷船往/南洋及内地商人往安南不在禁)¶
　　(例永著/為令)五十八年議定䝉古及西藏茶禁六十一¶
　　年¶
<pb:KR2m0018_WYG_093-13a>¶
諭暹羅國分運米石至閩粤等處販賣其餘各邊番部落¶
　　　及苗疆土司祗令在就近邊界交易不得多攜人¶
　　　衆深入内地至硝磺廢鐵軍器火礟等物㮣不准¶
　　　夾帶出邊其進闗抽稅多從輕減云¶
　　　雍正二年¶
諭暹羅國不憚險逺進獻稻種果樹等物應加奬賚其運¶
　來米石所至地方官悉照粤省時價發賣不得任意低¶
　昻其回空壓載貨物概免徴稅嗣後陸續開閩浙洋禁¶
<pb:KR2m0018_WYG_093-13b>¶
　　　及邊番互市之禁先是青海諸部落毎年於二八¶
　　　月在河州松畨兩處與内地民人交易兩次後擇¶
　　　定納喇薩喇地方為集場改定四季交易而各部¶
　　　落多居住黄河之東切近河州松畨等處所有納¶
　　　喇薩喇兩處交易之所不足供黄河東西兩翼䝉¶
　　　古易賣三年將軍岳鍾琪言河州土闗附近之雙¶
　　　城堡松畨黄勝闗之西河口俱有城堡房屋地方¶
　　　寛濶水草肥甘應仍令在此互市可為永久再住¶
<pb:KR2m0018_WYG_093-14a>¶
　　　牧黄河西諸部落相近西寧請移貿易之地於西¶
　　　寧口外當噶爾寺至䝉古貿易全藉牲畜每在六¶
　　　月以後請毎年不定限期聴其不時貿易從之五¶
　　　年福建督臣請復開閩省洋禁以惠商民並令出¶
　　　洋之船酌量帶米以佐内地耕耘之不足¶
上如所議並令該督撫立定條規嚴加防範其從前逗遛¶
　外洋之人不准回籍五年令大臣䇿凌等與俄羅斯使¶
　　　臣定議邊界立石碑並定議俄羅斯往恰克圖互¶
<pb:KR2m0018_WYG_093-14b>¶
　　　市人數不得過二百仍令理藩院司官一員稽查¶
　　　六年准暹羅國商人運載米石貨物在厦門發賣¶
　　　止納貨物稅米榖免稅永為例又定洋船出入海¶
　　　口限期及酌帶米石貨物之數七年准浙江洋船¶
　　　照閩海例與南洋一體貿易並准粤東商人毎嵗¶
　　　冬春間以茶葉瓷器色紙諸物往柔佛諸國互市¶
　　　許暹羅貢使購買駝馬並動用内庫銀給以價值¶
　　　又賞給京弓銅線(以該貢使/請採故也)定湖南民人往苗土¶
<pb:KR2m0018_WYG_093-15a>¶
　　　貿易者給與印照塘汛驗照放行其苗人至内地¶
　　　貿易於苗疆分界之地設立市場該州縣派委佐¶
　　　貳官監視每月以三日為期不許越界出入先是¶
　　　吕宋等國口岸多聚漢人將南洋貿易禁止是年¶
　　　復令通市如故十三年議定東省豆船經海運到¶
　　　江設立兩聨印票出入查驗如無印票照販米出¶
　　　洋例究治時吕宋國以麥收歉薄請以榖銀海參¶
　　　來厦門交糴¶
<pb:KR2m0018_WYG_093-15b>¶
上諭該督撫提督轉飭有司照榖麥時價均平糶糴不許¶
　内地人抑勒欺詐其自開海以來各項禁物仍不許出¶
　境并申明沿邊軍民藉端需索勒掯之弊¶
　　　乾隆元年暹羅國請採買銅斤部議以銅斤禁止¶
　　　出洋定例已久恐後來姦民藉此為由越境滋弊¶
　　　議不准採¶
　上命賞給八百斤後不為例又准山西口外民人攜帶¶
　　　日用鐵器其鳥鎗腰刀及鐵條鐵塊可造軍器者¶
<pb:KR2m0018_WYG_093-16a>¶
　　仍行禁止二年¶
命朝鮮國仍循舊例在中江地方與兵丁交易八年酌¶
　　定外洋貨船帶米萬石以上者免貨稅十分之五¶
　　五千石以上者免十分之三其米照市價公平發¶
　　糶若地方不能銷售官為収買以補常平社義等¶
　　倉或散給濵海標營兵糧之用自是商船往暹羅¶
　　者亦多攜米歸來官照時價就厦口糶賣分散漳¶
　　泉二郡其商民有自備資本運米至二千石以上¶
<pb:KR2m0018_WYG_093-16b>¶
　　者按數分别生監民人賞給職銜十一年葫蘆國¶
　　酋長蚌筑願以其地茂隆山銀厰抽課報解作貢¶
　　解課三千七百九兩零赴雲南投誠且稱境内銀¶
　　厰自中華人吳尚賢開採以來礦砂大旺厰地民¶
　　人各守¶
天朝法度路不拾遺等語王大臣等議令雲南督臣曉¶
　　諭却之仍令將吳尚賢等違例出境查明具奏從¶
　　之尋葫蘆國夷目仍籲請¶
<pb:KR2m0018_WYG_093-17a>¶
天恩俯順夷情收受厰課雲督張允隨請減半收納以¶
　　所收之半給賞該酋長以慰逺人歸順之意從之¶
　　先是漢人往噶喇吧貿易留者甚衆生長其地者¶
　　曰土生仔司漢人貿易者曰甲必丹時福建龍溪¶
　　縣民陳怡老久居其國賄通夷目謀充甲必丹於¶
　　十四年潛回厦門為地方官訪獲¶
上聞仍令照例速遣二十四年西陲底定自闢展庫車¶
　　阿克蘇烏什和闐葉爾羌喀什噶爾等處均設市¶
<pb:KR2m0018_WYG_093-17b>¶
　　集内地運往者綢縀褐氊色布茶封易回部驢馬¶
　　牛羊翠羽花翎毛革金銀銅貨及麥蕎芻茭以實¶
　　邊境軍儲或遣官監運或聴軍民販載其物價悉¶
　　照内地價直交易是年禁外洋夷船販運絲斤明¶
　　年江蘇巡撫陳宏謀言各闗差招商採洋銅向係¶
　　置辦綢縀絲斤并糖藥等貨今絲斤已禁若將綢¶
　　縀一概禁止所帶粗貨不敷易銅請將綢縀紵絹¶
　　等准其買辦尋議將該商額辦銅本所有應需酌¶
<pb:KR2m0018_WYG_093-18a>¶
　　撘綢縀及裝載船隻酌定捲數斤兩責成乍浦上¶
　　海二處官照例秤驗輸稅使商人不得重複影射¶
　　二十七年¶
命開奉天海禁並定給票互查之例二十八年禁&KR2006;咭¶
　　唎商船不准於浙江貿易自是皆收泊廣東又陸¶
　　續准&KR2006;咭唎咖喇吧荷蘭等國夷商及琉球國配¶
　　買絲絹以易外洋銅斤二十九年准兩廣浙閩各¶
　　商攜帶土絲及二蠶湖絲往柔佛諸國貿易此後¶
<pb:KR2m0018_WYG_093-18b>¶
　　外藩貿易悉照常例至於西域藩部來新疆貿易¶
　　者各有常例如哈薩克諸部於伊犁貿易布嚕特¶
　　諸部於喀什噶爾貿易痕都斯坦諸部於葉爾羌¶
　　貿易齊齊玊斯諤爾根齊諸部常至伊犂等處貿¶
　　易又定外藩商人在回部貿易者三十分抽一皮¶
　　幣二十分抽一回部商人往外藩貿易者二十分¶
　　抽一皮幣十分抽一其牲畜貨物不及抽分之數¶
　　視所值低昻以普爾折算四十二年兩金川畨酋¶
<pb:KR2m0018_WYG_093-19a>¶
　　平定亦令於該地設市定制以通貨賄四十九年¶
諭留京辦事王大臣議覆福康安舒常等籌酌粤東洋¶
　行事冝内稱該督撫及監督等土貢内購買洋貨鐘¶
　表等物務令洋行各商公同定價又洋行貨内珍珠¶
　寶石等項抽稅易於偷漏應令總督監督等悉心籌¶
　酌以期永久無弊等語國家撫馭外洋不貴異物每¶
　嵗畨民與内地洋行交易貨物俾霑利益原所以體¶
　恤商夷至洋貨内鐘表等項不過備驗時刻向來粤¶
<pb:KR2m0018_WYG_093-19b>¶
　海闗原有官買之例而廣東督撫監督等往往於土¶
　貢内亦有呈進者今内務府造辦處皆所優為更無¶
　事外洋購覔嗣後督撫等於鐘表一項永不准再行¶
　呈進至珍珠寶石等項原無需用之處向來粤海闗¶
　抽稅亦屬無多况此等物件本難定價易至居竒且¶
　便於攜帶藏匿難保無偷漏分肥否則過於吹求若¶
　設法嚴禁逐項搜查實屬不成事體現在京師及各¶
　處闗隘商稅則例内本無此項稅課不如聴商人等¶
<pb:KR2m0018_WYG_093-20a>¶
　自行交易免其収稅凡粤海闗珍珠寶石㮣不准征¶
　收稅課著為令¶
　¶
　¶
　¶
　¶
　¶
　¶
<pb:KR2m0018_WYG_093-20b>¶
　¶
　¶
　¶
　¶
　¶
　¶
　¶
皇朝通志卷九十三¶
