# -*- mode: mandoku-view; -*-
#+TITLE: 皇朝通志
#+DATE: 2015-08-24 22:51:00.825562
#+PROPERTY: ID KR2m0018
#+PROPERTY: BASEEDITION WYG    
#+PROPERTY: JUAN 卷八十三
<pb:KR2m0018_WYG_083-1a>¶
　欽定四庫全書¶
　皇朝通志卷八十三¶
　　食貨畧(三/)¶
　　　賦税上¶
　　　順治初年¶
世祖章皇帝軫念民生力除明季加派積弊¶
詔言前朝厲政莫如加派遼餉以致民窮盜起而復加勦¶
　餉再為各邊抽練而加練餉惟此三餉數倍正供更有¶
<pb:KR2m0018_WYG_083-1b>¶
　召買糧料名為當官平市實則計畆加徵乃令自順治¶
　　　元年始凡正額之外一切加派盡行蠲免如有官¶
　　　吏朦朧混徵暗派者殺無赦時巡按御史栁寅東¶
　　　建言解京錢糧頭緒紛雜有一縣正額止三千餘¶
　　　兩而條分四十餘項有一項錢糧祇一兩六七錢¶
　　　而加費至二三十兩宜總計各欵彚解以杜賠累¶
　　　山東巡撫方大猷亦請清釐錢糧欵目並刻由單¶
　　　使民易曉御史寗承勲又請飭所部於賦役全書¶
<pb:KR2m0018_WYG_083-2a>¶
　　　外給易知由單一應無藝之徵通行裁革而御史¶
　　　衛周祚見正定府荒亡請亟行編審之法使丁地¶
　　　税糧得符實數又縁明季内官縱恣紳衿優免逾¶
　　　額部臣議将各厰地租照御用監近例歸併有司¶
　　　徵解巡撫王文奎請革優免舊習甦小民取盈攤¶
　　　派之困其言並見¶
採用于是首令直省文臣齎錢糧册籍以朝禁天下徵收¶
　　錢糧毋得于額外加火耗以故民内監地畆錢糧¶
<pb:KR2m0018_WYG_083-2b>¶
　　　總歸户部管轄二年¶
諭凡前朝宗室祿田散在直省者與民間一例起科三年¶
特遣大學士馮銓與公英俄爾岱往户部察核錢糧原額¶
　　　在京責成各管衙門在直省責成撫按彚造賦役¶
　　　全書頒行天下是時天下財賦最重之區莫如江¶
　　　南江西浙江三省而蘓松嘉湖諸府尤最撫臣黄¶
　　　徽請以漕白二糧與嵗貢絹布俱官兑官解以紓¶
　　　民累江西南昌瑞州袁州三府荒地浮糧懸欠日¶
<pb:KR2m0018_WYG_083-3a>¶
　　　乆巡按黄賛元請丈出荒地永行豁免其近山易¶
　　　旱近水易潦者上則改為輕則俱從之是年革太¶
　　　平府姑溪橋米税金柱山商税安慶府鹽税以明¶
　　　季所增也六年頒易知由單将各州縣衛所額徵¶
　　　起運存留本折分數漕白二糧及京庫本色俱條¶
　　　悉開載通行直省按户分給又¶
特諭戸部設闗以寓譏察非專與商賈較量錙銖爾部亟¶
　行文各闗差員悉照原定則例起税如有徇情權貴放免¶
<pb:KR2m0018_WYG_083-3b>¶
　船隻乃於商船增収或希充私槖例外多徵者罪七年¶
　　　定衛所屯田科徵先是衛所屯田分給軍丁因¶
　　　有操練城守捕盜領運之則科徵較民田輕减至¶
　　　是裁汰衛軍凡有運糧衛所仍舊徵収其無運衛¶
　　　所照民田起科八年¶
命御史分巡各省察民間利病蘇松巡按秦世禎因條上¶
　　　興除八事一田地令業主自丈量明注印册以清¶
　　　花詭一額定錢糧俱填易知由單設有增减另給¶
<pb:KR2m0018_WYG_083-4a>¶
　　　小單使奸胥不能藉口一由單詳開總散數目花¶
　　　户姓名以便磨對一催科不許濫差衙役設立滚¶
　　　單以次追比一收糧聽里户自納簿櫃俱加司府¶
　　　印封以防奸弊一解放以緩急分先後勒限掣鎖¶
　　　不得分毫存留衙役之手一民差查田均𣲖與排¶
　　　門冊對驗無使苦樂不均一備用銀兩概行節省¶
　　　不得透支令各布政使每季提徵解原冊年底報¶
　　　部扶同容𨼆者罪從之先是户工二部十九處闗¶
<pb:KR2m0018_WYG_083-4b>¶
　　　津毎闗専差户部漢司官一員督管税務嗣後增¶
　　　設滿洲官一員漢軍官一員闗差員數遞增書吏¶
　　　多行不法甚至沿河&KR0777;貨商賈畏蹜不前¶
上深知其弊著仍舊毎闗設官一員其添設者悉行裁去¶
　　　九年定直省典舖税例在外當舖每年徵税銀五¶
　　　兩其在京當舖並各舖該順天府酌量舖面徵收¶
　　　又以廣東屯糧全征本色未免苦累屯丁令本折¶
　　　各半徵収十年以江南秣陵廣武英武三衛屯糧¶
<pb:KR2m0018_WYG_083-5a>¶
　　　路隔長江輸糧不便准其折色又令各闗差刋刻¶
　　　定例設櫃收税不得勒扣火耗需索陋規並禁闗¶
　　　役包攬報單十一年户部請訂正賦役全書又請¶
　　　如明制令各布政使或三年或五年將人丁地土¶
　　　繕造黄册以便稽查隙地漏糧之弊時户科給事¶
　　　中杜篤祐條奏闗弊四事一裁吏役一查税累一¶
　　　闗差迴避一批文對核限章並下所司遵行是年¶
　　　減江西袁州瑞州二府浮糧又以各闗有納銀數¶
<pb:KR2m0018_WYG_083-5b>¶
　　　多給票數少者許商民首告十三年¶
上以前明加𣲖陋規屢經裁減猶恐有司胥吏有侵漁中¶
　　　飽之弊乃¶
命戸部右侍郎王宏祚將直省額定征收起存實數詳稽¶
　　　往牘酌量時宜有參差遺漏悉行駁正凡自明季¶
　　　以漸加增豁免未盡者概行豁免至漕白雜項或¶
　　　改折或本色俱細加清核勒成一編頒示天下於¶
　　　是於賦役全書外又輔以會計赤歴丈量黄冊其¶
<pb:KR2m0018_WYG_083-6a>¶
　　徵收則行一條鞭法給以易知由单又佐以截票¶
　　串票印簿循環簿及糧册奏銷册(此外又有所謂/序冊者其條件)¶
　　(悉如奏銷冊康熈四年以其糜費無益停止及康/熈七年又以各省地丁欵目有奏銷冊已完未完)¶
　　(實數有考成冊皆每嵗奏報其丁口增減冊籍又/五年一編審法已詳密其黄冊十年一造㑹計册)¶
　　(毎年一造俱停止至十/八年並赤歴册亦除之)其各闗税務令各闗差當¶
　　堂設櫃設梁頭貨物條例商民親自填簿輸銀投¶
　　櫃騐明放行如有濫委差役苛索民間小船及往¶
　　來行人衣服食物者該撫按據實㕘處十四年定¶
<pb:KR2m0018_WYG_083-6b>¶
　　闗税照部頒條例刋榜䜿立闗口便商輸納十五¶
　　年江西御史許之漸深言財賦之大害莫如蠧役¶
　　官以㕘罰去而蠧役歴乆尚存前無所懲後無所¶
　　誡遂至累萬盈千而不知足請飭撫按將從前侵¶
　　蠧姓名數目逐一清查籍其家業侵多者立梟市¶
　　曹侵少者即時流配捐此所侵之數以清積蠧之¶
　　源工科給事中史彪古又言國家財用原取足于¶
　　正供乃今之州縣有一項正供即有一項加泒應¶
<pb:KR2m0018_WYG_083-7a>¶
　　　勅各撫按将見行申飭私𣲖之令刋入易知由單¶
　　　使閭閻共曉徳意¶
上以所奏皆切時弊令所司議行十六年将四川屯糧歸¶
　　　併州縣起科以裁衛所故也十八年令州縣徵收¶
　　　錢糧各置木櫃排列公衙門首納戸眼同投櫃以¶
　　　免尅扣凡布政司及州縣均遵部頒法馬稱兑勿¶
　　　令書吏髙下其手時工科給事中隂應節言錢糧¶
　　　之弊一州縣挪移一紳士包攬一土豪冒名紳户¶
<pb:KR2m0018_WYG_083-7b>¶
　　　一隔縣寄莊抗糧請飭該撫嚴查懲治從之是年¶
　　　定張家口殺虎口及兩翼税額又以雲南衛弁職¶
　　　田向例収租准俸不納税糧嗣後各歸衛所編入¶
　　　户口俱以本七折三徵收其舊係每畝一斗九升¶
　　　至三斗者照軍糧例起科三斗至五斗者概以三¶
　　　升為額康熙二年工科給事中吳國龍言直省解¶
　　　京各項錢糧¶
　　國初原總歸户部自順治七年復令各部寺分管催¶
<pb:KR2m0018_WYG_083-8a>¶
　　　收致欵項繁多易滋奸弊請嗣後一應雜項俱稱¶
　　　地丁錢糧作十分考成除扣撥兵餉外通解户部¶
　　　其易知由單頒給民間者盡除别項名色是年以¶
　　　江西巡撫張朝璘言免南昌府属浮糧其漕米一¶
　　　項浮多亦並核實減免三年以直省各州縣錢糧¶
　　　上司動用差提不無勒索令嚴行禁止如州縣官¶
　　　挪移虧空揑稱民欠或加𣲖私徵者即行革職該¶
　　　管官不即㕘報亦罪之四年¶
<pb:KR2m0018_WYG_083-8b>¶
諭户部設官原以養民近聞守令徵收錢糧加添火耗或¶
　指公費科𣲖或向行户强取借端肥已獻媚上官致民¶
　無控告科道各官務将此等情弊不時糾㕘至夏秋分¶
　徵原有定期隔年預徵民何以給嗣後永停預徵之例¶
　　　又各闗定例抽分溢額者加與紀錄因而各差兾¶
　　　邀恩典困苦商民乃令悉照定額抽分永免溢額¶
　　　議敘之例其輪流差遣部員亦停止尋以王大臣¶
　　　九卿科道議定左右兩翼張家口殺虎口四處仍¶
<pb:KR2m0018_WYG_083-9a>¶
　　　差户部滿官輪管其崇文門歸順天府治中天津¶
　　　闗歸天津道通州歸通州道居庸闗歸昌密道龍¶
　　　泉各闗歸井陘道紫荆各闗歸直隸守道臨清闗¶
　　　歸東昌道西新闗歸江鎮道蕪湖闗歸池太道揚¶
　　　州關歸驛傳道滸墅闗歸蘇常道淮安闗歸淮海¶
　　　道北新闗歸浙江布政使荆州闗歸荆州府同知¶
　　　九江闗歸九江道揠運㕔歸通薊道贛闗歸吉南¶
　　　贛道太平橋歸南雄府知府遇仙橋浛光厰歸韶¶
<pb:KR2m0018_WYG_083-9b>¶
　　　州府知府兼理嗣是¶
屢飭各闗違例收税遲延掯勒及地方官濫徵私派之弊¶
　　　並責令在内科道在外督撫不時糾㕘失察者坐¶
　　　罪五年直隸巡撫王登聨請徵收闗税處刋刻木¶
　　　板䜿立闗口並商賈往來孔道徧行曉諭以杜吏¶
　　　役濫徵部議准行是年定居庸闗税額罷崇文門¶
　　　出京貨物税課六年以由單欵項繁多小民難以¶
　　　通曉令嗣後止將上中下等則應徵銀米實數開¶
<pb:KR2m0018_WYG_083-10a>¶
　　　明其湖廣陜西二省糧石派徵本折數目向未開¶
　　　載行令照例填註免浙江麗水等九縣積荒田賦¶
　　　令有司招墾成熟後另行起科又以江南石城等¶
　　　衛屯糧改折太重仍徵本色時御史徐浩武言江¶
　　　南淮海道専管海防勢難兼及税務其淮安闗税¶
　　　應另委員管理户部因議各處闗税俱應如所請¶
　　　于是以浙江北新南新兩闗改歸杭州府同知七¶
　　　年又以北新闗改歸浙江鹽運使八年户科給事¶
<pb:KR2m0018_WYG_083-10b>¶
　　　中蘇拜言闗税一差改隸外府佐貳各官俱有専¶
　　　掌且身為地方官畏懼上司希圖足額必致增派¶
　　　商民請仍差滿漢官員専理乃¶
命以闗税多者簡差各部院賢能司員税少者交地方官¶
　　　徵收于是定張家口殺虎口照舊遣差户部司員¶
　　　滸墅闗蕪湖闗北新闗九江闗淮安闗太平橋揚¶
　　　州闗天津闗西新闗臨清闗簡差各部院滿漢賢¶
　　　能司員其揠運&KR0550;居庸龍泉紫荆荆州贛州各闗¶
<pb:KR2m0018_WYG_083-11a>¶
　　　仍交地方官管明年裁江南西新闗户部差併歸¶
　　　龍江闗工部江南蕪湖闗工部羞歸併本闗户部¶
　　　初直隸各省廢藩田産改入民户號為更名地内¶
　　　有廢藩自置之田給民佃種輸糧外又納租銀¶
上以既輸賦又徴銀重為民累令與民田一例輸糧免其¶
　　　納租十年以廣東屯糧十倍民賦因而荒棄者多¶
　　　令照民田重則起科(嗣於三十年冄令減/則輕收照民田例)十二年¶
　　　禁官吏無得私税市貨十三年以正陽闗税歸鳳¶
<pb:KR2m0018_WYG_083-11b>¶
　　　陽府通判臨淮闗税發大使徴收停差部員時江¶
　　　南有𨼆占詭寄包攬諸弊積習相沿百姓苦累至¶
　　　是申明截票之法諸弊悉除十八年令州縣日收¶
　　　錢糧流水簿同奏銷冊於嵗終齎司磨對停止嵗¶
　　　造赤歴冊二十一年移九江闗榷於湖口縣先是¶
　　　潼闗税額歸有司徴收嵗止七千餘兩康熙十九¶
　　　年差郎中敦多禮監督每嵗得課銀四萬有餘至¶
　　　是¶
<pb:KR2m0018_WYG_083-12a>¶
上以秦省兵民苦於輓運着照舊額不必差遣部曹二十¶
　　　三年以湖南偏橋鎮逺二衛屯地屯糧併歸貴州¶
　　　徵收(嗣後湖南屯粮屢經更定二十五年以同鼓/衛併歸新寕縣三十六年以辰州衛歸盧溪)¶
　　　(縣又城步縣有經徴靖州衛屯粮仍/歸靖州綏寕俱照民田一例起科)又以侍郎金¶
　　　世鑑言令浙江沿海照山東例&KR0234;民人往海上載¶
　　　五百石以上船隻貿易捕採至收税處量貨貴賤¶
　　　定税是時大開洋海市舶户科給事中孫蕙請設¶
　　　立専官收税¶
<pb:KR2m0018_WYG_083-12b>¶
上以不先酌定則例必為商累乃差郎中伊爾格圖前往¶
　　　酌議伊爾格圖因請給各闗定例欵項於橋頭渡¶
　　　口一並徴收¶
上諭開海原以利民非為税計若概徵橋道渡口何異無¶
　税之地增一闗乎尋以廷臣定議止收海上船載税其¶
　　　海口内橋津船車等物永停抽分是年定通恵河¶
　　　税差照各闗例掣籖二十四年以天下户口土田¶
　　　視昔有加其間條目易於混淆¶
<pb:KR2m0018_WYG_083-13a>¶
命重修賦役全書止載切要欵目刪去絲杪尾數以除飛¶
　　　灑之弊又減洋船丈抽分數粤東向有東西二洋¶
　　　夷商往來皆量物抽税自明隆慶年間以夷人報¶
　　　貨奸欺改定丈抽之法按船大小為額¶
　　國朝開海禁以後皆因之至是伊爾格圖言日前多¶
　　　載珍竒近係日用雜物請於原額外再減二分(明/季)¶
　　　(于西洋商船定為九等東洋定為/五等其後於西洋貨船酌減三分)其江浙閩廣四¶
　　　省印烙船隻往外國者亦照例先是康熈四年已¶
<pb:KR2m0018_WYG_083-13b>¶
　　　禁闗差溢額議敘之例後因各闗差採辦銅觔價¶
　　　直不敷(按在京寳泉寶源二局鼓/鑄銅觔例各闗差分採)因而稍稍溢額¶
　　　廷臣亦漸以議敘請行又各闗定例四季造冊送¶
　　　部以免擅改商人親填部冊而闗差往往以觧冊¶
　　　需費為辭二十五年¶
上以此等情形既已充肥私槖更圖濫叨議敘令廷臣酌¶
　　　議加增銅價即於各闗原額外量增均𣲖以給銅¶
　　　直停其議敘無許溢額其報部冊聴其於任滿彚¶
<pb:KR2m0018_WYG_083-14a>¶
　　　報至於缺額處分原有例令御史敦拜乃請從重¶
　　　議處並刻限賠補日期以懲虧欠¶
上以法令太嚴必致累商不允所請是年¶
勅閩海闗照粤闗一例丈抽二十六年令天下免刻由單¶
　　　盖因官役有指稱紙版之費用一𣲖十民間受累¶
　　　經山西撫臣奏請遂¶
飭免刋(是時直省惟江蘇所/屬仍聴册報如舊)時直省征納錢糧設立二聨¶
　　　印票一給納户一存有司有司竟有通同姦胥藉¶
<pb:KR2m0018_WYG_083-14b>¶
　　　稱磨對將納户票强留不給遂有已完作未完多¶
　　　徵作少徵者二十八年創行三聨票法凡徵收錢¶
　　　糧及豆麥等項俱如數登填一存州縣一付差役¶
　　　應比一給納户執照如官吏掯不與填及無票付¶
　　　執許民間首告以監守自盗論是年¶
飭各處榷闗凡商民抵闗交納後毋得稽留苛勒又¶
諭江浙閩廣四處海闗有沿海捕採魚蝦及民間日用貨¶
　　　物僅為餬口者免税其海闗各差一員管理嗣以¶
<pb:KR2m0018_WYG_083-15a>¶
　　閩海監督殷達禮言減閩海闗額税銀六千四百九¶
　　十餘兩永為例先是¶
　國初定制紳衿户下不應差役因而民間多詭寄紳¶
　　户紳衿亦自此包納銀米耗羡盡入於私甚至衙¶
　　役兵丁亦得效尤免差通行包攬徭役不均官民¶
　　皆累二十九年乃令紳户將從前詭寄地畆盡還¶
　　業户明年令直省州縣衛所悉照賦役全書科則¶
　　勒石公署門外使民悉知(是時惟貴州值兵燹荒/廢正當招徠勸墾暫停)¶
<pb:KR2m0018_WYG_083-15b>¶
　　(勒石每遇嵗/征先期曉諭)三十三年設立山海闗差専員管理¶
　　税務明年定山海闗額税時湖廣省里甲有大户¶
　　小户之名小户輸賦付大户收取不敢自封投櫃¶
　　甚至大户驅使小户如奴隸然三十五年令小户¶
　　别立里甲造冊自納嚴革包攬之弊是年又令洋¶
　　海商船但收貨物正税免其雜費三十七年減粤¶
　　海闗額税銀三萬二百八十餘兩著為例三十八¶
　　年¶
<pb:KR2m0018_WYG_083-16a>¶
上諭向來偶因軍需費繁各闗差於正額外以所得盈餘¶
　支納充用今思官差孰肯自捐私財勢必仍行苛虐自¶
　今一概停罷是時直省荒土盡闢又屢設法清丈升減¶
　　　俱符實數自截票串票三聫票行積弊漸清而民¶
　　　間猶有巧立名色有合邑通里共攤同出者名曰¶
　　　輭擡有各甲輪流獨當者名曰硬䭾官吏豪民皆¶
　　　得以包攬分肥三十九年乃設立滚單法滚單者¶
　　　每里中或五户或十户止用一單於納户名下注¶
<pb:KR2m0018_WYG_083-16b>¶
　　　明田畆若干該徵銀若干春應完若干秋應完若¶
　　　干分作十限每限應完銀若干給甲内首名挨次¶
　　　滚催令納户自封投櫃不許里長銀匠櫃役稱收¶
　　　一限若完二限又依次滚催法行民稱甚便四十¶
　　　年以湖南沅州龍陽靖州黔陽四州縣屯地有將¶
　　　賦役全書譌刋之數改正減免四十二年令州縣¶
　　　徵收串票分注漕項地丁數目四十四年以江南¶
　　　蘇松常鎮四府賦税繁重奏銷時不能全完者量¶
<pb:KR2m0018_WYG_083-17a>¶
　　　為輕減又豁免湖北江夏等十八州縣地課銀三¶
　　　百六十兩丈出坍地故也四十五年以湖南清浪¶
　　　平溪二衛屯糧艱於輸運改徵折色又丈出江西¶
　　　九江府屬濱江地畆三千七十餘頃上則改為下¶
　　　則五十一年四川巡撫年羮堯言川省荒地廣闢¶
　　　而見徵錢糧甫及原額十分之一宜立勸懲之法¶
　　　五年内有增及原額之四五分者即陞不及一分¶
　　　者降調無增者㕘革御史叚曦以為不可畧言川¶
<pb:KR2m0018_WYG_083-17b>¶
　　　省自明季兵燹地廣人稀我¶
　　朝平定後雖屢經清查增報猶甫及原額十分之一¶
　　　今遽欲増及十分之四五是增見糧之三倍四倍¶
　　　賢能之員必罹㕘革不肖有司希圖陞進必至抑¶
　　　勒首報滋弊無窮祇宜嚴飭有司實心勸首¶
上如所議五十二年¶
特諭廷臣曰民之生齒日繁朕故欲知人丁之實數不在¶
　加徵錢糧也嗣後止将見在錢糧冊内有名丁數垂為¶
<pb:KR2m0018_WYG_083-18a>¶
　定額其滋生人丁但核所增實數另造清冊永不加賦¶
　　　尋以廷臣定議自康熙五十年額定人丁外新增¶
　　　者補足舊額缺數其餘謂之盛世滋生冊永不加¶
　　　賦五十五年以鳳陽闗税務交巡撫經理五十七¶
　　　年以南新北新兩闗交杭州捕盜同知經理時閩¶
　　　浙總督覺羅滿保言船貨往來臺灣必令到厦門¶
　　　盤騐䕶送但有泊處厦港者有自臺灣往四海闗¶
　　　者宜分别在厦港貿易者照例徵抽往各海闗者¶
<pb:KR2m0018_WYG_083-18b>¶
　　　聴其在泊處報税從之是年令湖北衛沔陽屯糧¶
　　　較湖南清浪衛減則征收以係水窪故也六十年¶
　　　以淮安闗税交江蘇巡撫經理時因闗差多以虧¶
　　　欠獲罪有南新闗監督詢之巡撫王度昭如何不¶
　　　致缺額度昭告以從寛征收自然饒足後如所言¶
　　　而騐明年¶
世宗憲皇帝即位詔各闗税務悉交地方官經理所有羨餘¶
　　　該督撫題解應賞給者再行賞給¶
<pb:KR2m0018_WYG_083-19a>¶
　　　雍正元年議定九江滸墅揚州西新蕪湖贛浙海¶
　　　閩海粤海太平橋均照淮安天津交與各撫委地¶
　　　方官兼理其崇文門仍差内務府官山海闗左右¶
　　　兩翼古北口潘桃口殺虎口渾河等處照例差遣¶
　　　部曹(按二年淮安闗仍差部員/滸墅闗交蘓州織造管理)是時¶
屢飭督撫毋誤任屬員¶
飭闗差毋任信家丁縱容胥吏扶同作弊乃定直省征納¶
　　　錢糧該督撫於開征之始着該府遴選賢員與該¶
<pb:KR2m0018_WYG_083-19b>¶
　　　州縣同封銀櫃其委員以一二旬更替當衆拆封¶
　　　立即起解并坐委員以𨼆徇處分又¶
詔部臣核減各闗贏餘于是將淮安北新南新鳳陽天津¶
　　　臨江江海浙海荆州等九闗加增贏餘悉行裁去¶
　　　先是康熈年間以浙江湖北山東三省匠班銀自¶
　　　明季相沿歴年已乆而丁絶户存有司或派民户¶
　　　代完或自行賠補乃令匀派地内帶完厥後又以¶
　　　廣東丁銀就各州縣地畆分攤至是直隸巡撫李¶
<pb:KR2m0018_WYG_083-20a>¶
　　　維鈞請以直屬丁隨地轉¶
詔令廷臣集議於是議定直隸每地賦銀一兩攤入丁銀¶
　　　二錢七釐有竒嗣後各省計人派丁者次第改隨¶
　　　地畆矣(按丁隨地起之例廣東四川已先行之此/後惟奉天府民人入籍増減無數仍舊分)¶
　　　(征而山西省至乾&KR0173;十年始㕘用攤征之法其攤/丁銀數各州縣按人丁多寡地賦廣狹分為等差)¶
　　　(初無一定大概每地/一兩攤丁不&KR0136;二錢)二年移江西湖口榷闗於九¶
　　　江口分設口岸於大姑塘時江西巡撫裴&KR0973;度清¶
　　　釐湖口盈餘奏請解部¶
<pb:KR2m0018_WYG_083-20b>¶
上以為數過多則必額外剝削商民乃¶
諭闗税多少係於年嵗豐歉本難預定倘不及之年不可¶
　定求足數又¶
諭各差歸併巡撫以為封疆大吏必能加恵商旅但各闗¶
　津岸逺近不一所委家人難免額外苛求及勒取飯食¶
　之弊稍不遂欲則執送有司有司又以畏憚巡撫徇情¶
　枉法商民無所控告乃令各闗差將應税貨物征收則¶
　　　例逐項刋刷詳單徧示津口其從前䜿立之木榜¶
<pb:KR2m0018_WYG_083-21a>¶
　　　不許藏匿遮盖又以徴收錢糧間有儒户宦户包¶
　　　攬¶
令督撫曉諭糧户除去儒户宦户名目其州縣徴糧紅簿¶
　　　統於上年冬季申送布政司鈐盖印信届徵給州¶
　　　縣眼同納户登記上司&KR0777;查即取司印紅簿對騐¶
　　　其徵收夘簿該管官親對完欠不使假手户書倘¶
　　　納户銀色不足州縣官擇銀匠之信實者連名互¶
　　　保聴民投舖傾銷旋¶
<pb:KR2m0018_WYG_083-21b>¶
諭民間納糧用自封投櫃法本屬便民偶有短少令其增¶
　補每至多索應將原銀發還仍於原封内照數補足時¶
　　　有州縣虧空錢糧闔屬百姓代賠名曰樂捐其實¶
　　　强派¶
上聞亟行禁止是年以山西巡撫諾岷言提觧火耗歸公¶
　　　分給官吏養㢘及他公用火耗者加於錢糧正額¶
　　　之外自明以來已有之盖因本色折銀鎔銷之際¶
　　　不無折耗因而州縣征收不得不稍取盈餘以補¶
<pb:KR2m0018_WYG_083-22a>¶
　　　耗羨之數行之既久州縣分送上司上司苛索州¶
　　　縣一切日用之資皆取給焉一遇公事重加征派¶
　　　名色繁多又不止於重耗而已至是諾岷請限定¶
　　　分數將州縣應得之項聴其如數扣存¶
上以提解火耗使上司分火耗以養州縣誠為善策但約¶
　　定分數將來竟成定額必致有增無減見在徵收錢¶
　　　糧皆百姓自封投櫃同城官公同拆封起觧耗羡¶
　　　正項同觧州縣皆知重耗無益於己孰肯加徵若¶
<pb:KR2m0018_WYG_083-22b>¶
　　　將應得之數扣存勢必額外取益浮於應得之數¶
　　　於是定為官給養亷之例是時天下草萊益闢通¶
　　　計直省田賦銀較康熈二十四年增至一百九十¶
　　　一萬八千有餘糧増至四十餘萬石三年¶
上諭以蘇松浮糧¶
聖祖時切軫念屢頒¶
諭㫖本欲核實裁減而彼時廷臣數以舊額相沿國課綦¶
　重執意覆奏且恐以一時減免倘後來國用不足又開¶
<pb:KR2m0018_WYG_083-23a>¶
　議論之端是以從衆而止然屢蠲舊欠實與減額無異¶
　今國家帑藏充溢准將蘇州府正額蠲除三十萬兩松¶
　江府正額蠲免十五萬兩後又蠲江西南昌府額徵銀¶
　　　七萬五千五百五十兩時以川陜總督岳鍾琪請¶
　　　定川省征收船料税悉照淮闗尺寸則例沿途地¶
　　　方官不得任意需索四年豁除雲南太和鄧州等¶
　　　處土軍丁銀緣前明設守防於太和鄧州等處因¶
　　　有土軍名色沿久既非承佃軍田之丁而納糧之¶
<pb:KR2m0018_WYG_083-23b>¶
　　　外兼輸軍賦每丁額銀一兩十倍民丁不無苦累¶
　　　悉令除之又¶
諭州縣徵收火耗各省多寡不同倘有司於應取之外稍¶
　　　溢分數必罪五年減浙江嘉興府額徵銀四萬七¶
　　　千二百九十餘兩減湖州府額徵銀三萬九千九¶
　　　百九十兩¶
　　　(臣/)等謹按蘇松嘉湖之賦獨重於他省者由明洪¶
　　　武初四府民人為張士誠固守明太祖惡之平定¶
<pb:KR2m0018_WYG_083-24a>¶
　　　之後乃籍諸豪族及富民田以為守田按私租簿¶
　　　為税額建文二年以太祖不過懲一時頑民豈可¶
　　　定為則例悉與減免畆不過一斗成祖盡革建文¶
　　　之政浙西之賦復重宣徳以後屢减官田之額然¶
　　　官田與民田輕重終自懸殊至嘉靖之世乃行權¶
　　　宜之法併官民田為一例以官田之重税攤入民¶
　　　田於是官佃之困少蘓而賦額之浮於他省者終¶
　　　不能議蠲我¶
<pb:KR2m0018_WYG_083-24b>¶
　　朝定鼎以來因陸續辦理軍需經費所在未遽裁減¶
　　　然¶
聖祖加恵東南屢念及此舊逋新欠不時免蠲¶
世宗仰承¶
先志次第蠲免五十餘萬固徵¶
仁恩之廣被亦以見承平日乆泉府充溢云¶
　　　六年福建巡撫常賚請聴暹羅夷商來往厦門貿¶
　　　易照例征税運米至江浙閩廣各闗者亦如之得¶
<pb:KR2m0018_WYG_083-25a>¶
㫖米穀不必上税著為例又江蘇布政使髙斌奏滸墅闗¶
　　　見行征收則例與部頒原額不同請¶
飭部刋刻木榜䜿立闗口尋以部議並直省各闗亦按見¶
　　　徵則例刋榜䜿立又以夔州闗稅照淮闗例派差¶
　　　監督是年蘆溝橋蓋造安歇會試舉子官房工成¶
飭崇文門查税官嚴飭巡察人役毋稽留舉子借端苛索¶
　　　七年蠲除湖南武陵縣之宿郎堰水淹浮糧又¶
命盛京户部侍郎會同奉天府尹清查該地田畝肥瘠分¶
<pb:KR2m0018_WYG_083-25b>¶
　　　别上中下三等起科永為令(向來奉天地畆概以/上則征收縁彼處多)¶
　　　(有𨼆匿或三四畆祗報一&KR0341;者至是遣/官清丈皆得寔數故有是      諭)又以陜西¶
　　　朝邑縣與山西蒲州接壤界近黄河近因河流西¶
　　　徙東漲則西坍令清丈分界酌定二省錢糧應豁¶
　　　應徵之數定為額時直省俱有寄荘寄糧之名人¶
　　　地相隔有五六百里者至是順莊編里之法行悉¶
　　　歸就近完納先是各闗收税皆部頒號簿以便稽¶
　　　查而闗差以船隻來往不齊未必日有收數因而¶
<pb:KR2m0018_WYG_083-26a>¶
　　　設私簿徵收於報部時始將號簿挨日填造與商¶
　　　船過税串票毫不相符¶
上諭各闗嗣後於部頒號簿填寫如無船隻過税之日亦¶
　　　即註明免滋弊端是年以浙江南北兩闗交該省¶
　　　織造辦理八年定徵收落地税銀溢額議處之例¶
　　　凡地方官征收落地税如有搜求需索致盈餘之¶
　　　數倍於正額令該督撫㕘革上司失察徇庇議處¶
　　　其實在盈餘者以八百兩為率准加一級至多不¶
<pb:KR2m0018_WYG_083-26b>¶
　　　過三級永以為例(按落地税者在明季津頭小岸/皆有零星抽分名色紛雜因為)¶
　　　(弊藪留國初已盡除之惟於市集輻輳之處帶征/所收  為本地公用報出多者准其加級猶恐地)¶
　　　(方官征取過多以圖/議敘至是定以限制)時倉場侍郎岳爾岱言聫三¶
　　　版串之法應令有漕地方畫一通行嗣後州縣徵¶
　　　收糧米預將花户的名填入聫票如例納户經承¶
　　　州縣官分存對冊完納即行截給歸農其未截給¶
　　　者即係欠户有糧無票有票無糧即係書吏侵蝕¶
　　　先是湖南永順府秋糧二百八十兩皆屬永順保¶
<pb:KR2m0018_WYG_083-27a>¶
　　　靖桑植三土司交納名為秋糧寔不從田畆徵收¶
　　　在永順名火坑錢保靖名鋤頭錢桑植名烟火錢¶
　　　火坑者民間炊爨毎一坑徵銀二錢二分鋤頭者¶
　　　貧民種山一鋤入山納銀三五錢不等烟火錢與¶
　　　火坑相等所交錢糧即於此内撥解至于成熟之¶
　　　田土官多擇其肥者自種民間止得零星磽确之¶
　　　地毎年雜派數次此土司徴民之陋規也自改土¶
　　　歸流之後有司按土户均攤或照土司舊冊攤𣲖¶
<pb:KR2m0018_WYG_083-27b>¶
　　　民已樂於輸納然無田之家尚以火坑等未除而¶
　　　有力之家𨼆占田畆多不輸税至是¶
特令豁秋糧一年其有産之家令一年自首官給印照為¶
　　　業有司按肥瘠定則一切雜派私徵永行禁止是¶
　　　年清釐四川田賦令額粮稍重之州縣照就近適¶
　　　中之科則核減徵輸十年定帶征江南逋欠限¶
　　　直省惟江南為財賦之區而積欠較他省倍蓰先¶
　　　是雍正三年江蘇巡撫張楷清查紅冊自康熈五¶
<pb:KR2m0018_WYG_083-28a>¶
　　　十一年至雍正元年惟蕭贛榆無欠泰州碭山儀¶
　　　徴江浦欠猶不過數百其嘉定長洲等四十七州¶
　　　縣積欠至八百八十一萬有竒請匀作十分毎年¶
　　　帶征一分十年按數徵完其最多之州縣匀作十¶
　　　五分次多者作十二分¶
上已勅部議行顧舊欠未清而新欠彌重於是¶
特遣户部侍郎王璣刑部侍郎彭維新等會同地方官徹¶
　　　底清查通計各屬積欠一千一十一萬六千有竒¶
<pb:KR2m0018_WYG_083-28b>¶
　　　其中官侵吏蝕者四百七十二萬六千有竒實在¶
　　　民欠者五百三十九萬有竒乃令侵蝕之項分作¶
　　　十年帶徴民欠之項分作二十年帶徴如本年帶¶
　　　徵之數完納若干即照所完之數蠲次年正額之¶
　　　數十一年令錢糧一錢以下准納制錢其錢以十¶
　　　文折銀一分凡大户零星尾欠及拆封短少在一¶
　　　錢以下者概准以錢折銀後又令小户距城路逺¶
　　　錢糧在一兩以下者准附大户投櫃如數在一兩¶
<pb:KR2m0018_WYG_083-29a>¶
　　　外及數少而願自交者仍遵例自封投櫃十二年¶
　　　定四川夔州商税以見在奏報七萬三千七百四¶
　　　十兩為定額其米税額難定令該撫不時稽察飭¶
　　　監收官盡收盡解時以黔省永寕縣併歸四川¶
詔將永寕税裁革止留敘永㕔税其錢糧一切俱照川省¶
　　　例行(按永寕縣與敘永&KR0550;同處一城從前&KR0550;隸四/川縣隸貴州各設税口征收鹽茶等課至是)¶
　　　(縣併蜀省/止留税&KR0550;)十三年定寛徵錢糧之限定例地丁錢¶
　　　糧二月開徵五月停忙八月接徵十一月全完至¶
<pb:KR2m0018_WYG_083-29b>¶
　　　是以物土異宜收獲早晩不同令督撫按地方情¶
　　　形酌量徴期不拘四月完半之數時給事中尚徳¶
　　　言宣化府為南北通衢來往商貨經張家口居庸¶
　　　闗上税不應一貨兩徵乃過府之時張家口監督¶
　　　復委家丁照數重收致肩背擔負小物無不邀攔¶
　　　民情甚為不便又居庸闗距張家口三百里監督¶
　　　勢難兼及因而差家丁攜印單征收書吏得以串¶
　　　通家人私用小票𨼆漏偷肥請定南北商貨已上¶
<pb:KR2m0018_WYG_083-30a>¶
　　　張家口居庸闗税宣府不許重徵仍刋木榜䜿立¶
　　　闗口其居庸闗另設税課大使一員所收税銀月¶
　　　解監督照宣府例日用小物免徵從之又¶
特㫖頒示天下凡市集落地税在人烟凑集之處准照例¶
　　　徵収其鄉鎮村落全行禁革時有淮闗監督年希¶
　　　堯於徐州所屬例應地方官徵收者改為闗額私¶
　　　添税口并市集買賣微物亦勒令上税¶
上知之交督撫究審并飭查明應徴之處歸地方官徴收應¶
<pb:KR2m0018_WYG_083-30b>¶
　　　革者即行革除¶
　¶
　¶
　¶
　¶
　¶
　¶
　皇朝通志卷八十三¶
