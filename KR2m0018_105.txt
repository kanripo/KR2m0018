# -*- mode: mandoku-view; -*-
#+TITLE: 皇朝通志
#+DATE: 2015-08-24 22:51:01.311608
#+PROPERTY: ID KR2m0018
#+PROPERTY: BASEEDITION WYG    
#+PROPERTY: JUAN 卷一百五
<pb:KR2m0018_WYG_105-1a>¶
　欽定四庫全書¶
　皇朝通志卷一百五¶
　　校讐畧一¶
　　　(臣/)等謹案鄭樵校讐畧著論六十九條其總序云¶
　　　册府之藏不患無書校讐之司未聞其法欲三館¶
　　　無素餐之人四庫無蠧魚之簡千章萬卷日見流¶
　　　傳故作校讐畧其所著論大約以搜求闕逸編次¶
　　　類例為重事而考核㕘訂之法不與述焉葢鄭氏¶
<pb:KR2m0018_WYG_105-1b>¶
　　　生未際煥文成化之時目不窺金匱石室肆其搜¶
　　　訂僅據一家所見思以綜貫古今故用力勤而研¶
　　　考未及所云校讐特藝文畧之凡例云耳我¶
　　朝文治光華經籍大備¶
列聖¶
御纂¶
欽定之書皆稟¶
睿裁一時操觚載筆之士研精覃思從事稽考¶
<pb:KR2m0018_WYG_105-2a>¶
皇上聖學髙深¶
幾餘念典歳時無間凡¶
發為文章大而義理小而名物放彌卷宻鉅細兼賅時¶
　　而辨析字句指抉音義洞見古今覺劉向揚雄劉¶
　　攽曾鞏以校中秘書為能盡職業者於廣大精㣲¶
　　之藴毫無所見始知¶
聖人之理足而識卓也乾隆初年¶
特命武英殿重刻十三經二十二史¶
<pb:KR2m0018_WYG_105-2b>¶
御製經序有云訓詁繁則蹖駮互見卷帙重則亥豕易¶
　訛爰敕詞臣重加校正其於經文誤字以及傳註¶
　箋疏之末協者參互以求其是各為考証附於卷¶
　後¶
史序亦云辨訛别異是正為多卷末考證一視諸經之¶
　例當時蒐求辨晰咸仰¶
集成布在琅函指歸有定乾隆三十七年¶
命輯四庫全書備書契以來未有之大觀徵薄海之遺¶
<pb:KR2m0018_WYG_105-3a>¶
　　籍錄大典之散編每一書撮舉大端標列簡首名¶
　　曰提要逐篇奏¶
御仰承¶
親定告成之日彚為總目二百卷其中考辨繁賾徵引¶
　　明確實為萬古學海津逮要塗臣等纂輯校讐畧¶
　　恭編¶
御製文考定經籍者為一卷¶
　武英殿重刋經史考證為五卷¶
<pb:KR2m0018_WYG_105-3b>¶
欽定四庫全書提要考證為二卷不臚著作之富惟取¶
　　校讐之精以别於諸史經籍藝文之志以符鄭氏¶
　　之例使樵得親逢¶
　盛際亦將以一得之愚為一職之効其慶幸當何如¶
　　矣¶
御製文考定經籍五篇¶
御製讀周易枯楊生稊辨詁¶
　易大過之九二曰枯楊生稊王弼註云楊之秀也孔¶
<pb:KR2m0018_WYG_105-4a>¶
　頴達謂枯槁之揚更生少壯之稊取象顯而易見陸¶
　德明經典釋文從之考夏小正云正月桞稊稊也者¶
　發孚也戴德自釋其文確然可信足與弼注相發明¶
　且微獨王孔之説為然也唐以前諸儒講易者莫不¶
　然即鄭康成書作荑而解為木更生虞翻詁作穉而¶
　解為楊葉未舒辭雖小異義實不相逺也惟朱子本¶
　義以稊為梯且訓為根謂榮於下者其説本之程傳¶
　而程子則舉劉琨勸進表發繁華於枯荑為證夫琨¶
<pb:KR2m0018_WYG_105-4b>¶
　信筆為文無與易理然亦未明言根義而荑之訓又¶
　為草琨所謂枯荑安知非在彼而不在此其不足據¶
　審矣程朱之意不過以卦體二爻初隂在下遂以為¶
　下生根稊而於五爻老隂在上則以為上生華秀夫¶
　以二之比初為老夫得女妻五之比六為老婦得士¶
　夫可也若拘上下爻之象以根稊華秀分上下而言¶
　則不可朱子不又云乎榮於下則生於上既曰生於¶
　上非秀而何矧植物之性其生莫不由根而榦而枝¶
<pb:KR2m0018_WYG_105-5a>¶
　而芽蘖若舍稊秀而專言梯且訓為根則所云生於¶
　上者曷所指乎考之朱震河上易傳曰二變而與初¶
　二成艮巽木在土下根也枯楊有根則其穉秀出稊¶
　穉出楊之秀也震未嘗不兼言根而引而至於稊則¶
　較程朱之説為賅舉矣間嘗綜爻象之辭而覆按之¶
　生梯必當以弼注為正葢陽雖過而濟以隂故能成¶
　生發之功譬枯楊之生稊始孚秀而具生生不已之¶
　象猶老夫得女妻之過以相與也故无不利也五爻¶
<pb:KR2m0018_WYG_105-5b>¶
　生華直當作華絮解陸佃埤雅云桞華一名絮是其¶
　義矣葢楊而至於華絮其生意已過自此以徃將就¶
　衰落故不可久也亦猶老婦得士夫之可醜也則以¶
　象辭釋爻辭其義自合即以卦體證爻象亦無弗合¶
　又何必泥程朱之曲解為梯乎但梯之為字雖今時¶
　所行大戴禮亦從木然詁解無異義或出刋冩之譌¶
　而張參五經文字則列稊於禾部唐國子學石經本¶
　漢鴻都之遺最為近古而木旁之梯則説文廣韻並¶
<pb:KR2m0018_WYG_105-6a>¶
　訓木階與發榮義無渉亦不可以不正¶
　　(臣/)等謹案羣言淆亂衷諸聖生稊之説自鄭康成王¶
　　弼虞翻孔頴達陸德明各執一解即程朱大儒亦¶
　　不能無偏駁也恭讀¶
御製於卦位上下不泥舊説而一以物性斷之隂陽生¶
　　生之妙理不解自喻取朱震之兼詞証張參之小¶
　　學而梯與稊之音義益明經訓昭於星日彼白虎¶
　　觀諸儒講同異稱制臨決者葢未之見及也¶
<pb:KR2m0018_WYG_105-6b>¶
御製麋角解説¶
　壬午為鹿角記既辨明鹿與麋皆解角於夏不於冬¶
　然月令既有其言而未究其故常耿耿焉昨過冬至¶
　陡憶南苑有所謂麈者(俗名長尾鹿可/為蠅拂即麈尾)或解角於冬¶
　亦未可知遣人視之則正值其候有已落地者有尚¶
　在&KR1120;角或雙或落其一者持其已解者以歸乃爽然¶
　自失曰天下之理不易窮而物不易格有如是乎使¶
　不悉麈之解角於冬將謂月令遂誤而不知吾之誤¶
<pb:KR2m0018_WYG_105-7a>¶
　更有甚於月令者矣然則月令遂不誤乎曰月令之¶
　誤誤在以麈為麋而不在冬之有解角之獸也葢鹿¶
　之與麋北人能辨之而南人則有所弗能麋之與麈¶
　亦如是而已耳且説文訓麈有麋屬之言而名苑則¶
　又曰鹿大者曰麈羣鹿隨之視尾所轉而徃夫鹿也¶
　麋也麈也逈然不同亦不相共羣而處實今人所知¶
　者而古人乃不悉其孰為鹿孰為麋孰為麈則月令¶
　不云夏至麋角解冬至鹿角解為幸矣而又何怪乎¶
<pb:KR2m0018_WYG_105-7b>¶
　其誤麈為麋也耶既釋此疑因為説以識之月令古¶
　書不必易靈臺時憲則命正訛以示信四海焉¶
　　(臣/)等謹案麋與鹿皆解角於夏麈解角於冬乃物¶
　　性之本然亦天地之自然也¶
皇上以至誠之徳盡物性以參天地得善讀之間騐親¶
　　見之徵格物致知曲成不遺之¶
道在是矣至¶
諭改靈臺時憲而於月令辨其誤而仍存其文更足見¶
<pb:KR2m0018_WYG_105-8a>¶
　　尊經好古之¶
睿懷云¶
御製讀禮記文王世子篇¶
　文王世子記周公抗世子法於伯禽引仲尼曰聞之¶
　為人臣者殺其身有益於君則為之况于其身以善¶
　其君乎周公優為之鄭康成訓于讀為迂迂猶廣也¶
　大也後之説經者多傅㑹之孔疏則以為周公之益¶
　君於身優饒於德廣大而黄敏求陳祥道方慤則或¶
<pb:KR2m0018_WYG_105-8b>¶
　以為周公委曲其身以正其君或以為迂身非直躬¶
　或以周公抗世子法為致曲是皆不衷於理夫周公¶
　攝政時成王已為君不可撻故撻伯禽以警成王其¶
　理甚正而其道甚直初非有迂曲遷就之私孔頴達¶
　疏申引廣大之釋委曲煩言以致經義反晦偶因檢¶
　永樂大典得陳懋賞集説云况于正其身以善其君¶
　乎此大人正已而物正之事語較直截夫于詮為於¶
　義固當矣而身字解尚未能親切因考古篆身作¶
<pb:KR2m0018_WYG_105-9a>¶
　子作　二字相似疑或當時傳寫之譌若作於其子以¶
　善其君則與周公所行適合而於理於文皆無弗合¶
　康成葢未思及子字之誤為身字遂强附訓釋後儒¶
　益從而為之詞使孔子之言周公之事皆不得其正¶
　夫强解以誤後學不可乃因强解而誣孔子並以誣¶
　周公則尤不可是不容以不辨但經文沿誦日久無¶
　改正之理姑記余所見以俟後之考古者¶
　　(臣/)等謹案唐開元易尚書古文從今文而改洪範¶
<pb:KR2m0018_WYG_105-9b>¶
　　無陂為無頗是以後人之韻改古人之文也宋儒¶
　　謂論語學易章五十當作卒辨者以篆文卒字與¶
　　五十字逈不相侔是以後人之字改古人之文也¶
　　我¶
皇上考二戴之傳述掲六書之淵㣲於身子二字篆文¶
　　相近致誤之處特為¶
指明誠為探萬古文字之源而理正詞安鄭孔以下諸¶
　　儒之傅㑹遷就支離轇轕俱無所事矣¶
<pb:KR2m0018_WYG_105-10a>¶
御製三韓訂謬¶
　　嘗讀後漢書三韓傳稱辰韓人兒生欲令頭扁皆押¶
　　之以石訝其説之悖於理而肆為詭誕以惑世也夫¶
　　以石押頭壯夫且不能堪而以肆之初墮地之小兒¶
　　實非人情所宜有間考三韓建國本末諸史率多牴¶
　　牾以方位準之葢在今奉天東北吉林一帯壤接朝¶
　　鮮與我國朝始基之地相近國朝舊日兒生數日即¶
　　置卧具令兒仰寢其中久而腦骨自平頭形似扁斯¶
<pb:KR2m0018_WYG_105-10b>¶
　　乃習而自然無足為異辰韓或亦類是耳范蔚宗不¶
　　得其故從而曲為之解甚矣其妄也且如漢人生兒¶
　　常令側卧乆而左右角平頭形似狹䝉古人生兒以¶
　　韋𢃄束之木版植立於地長則股形微箕此亦皆習¶
　　而自然無足為異藉如蔚宗所言豈漢人䝉古亦皆¶
　　以石押之令其頭狹而股箕乎若夫三韓命名史第¶
　　列馬韓辰韓弁韓(亦曰/弁辰)而不詳所以稱韓之義陳夀¶
　　魏志直云韓地韓王魚豢魏畧且以為朝鮮王準冒¶
<pb:KR2m0018_WYG_105-11a>¶
　姓韓氏其為傅㑹尤甚葢國語及䝉古語皆謂君長¶
　為汗韓與汗音相混史載三韓各數十國意當時必¶
　有三汗分統之史家既不知汗之為君而庸鄙者至¶
　譌韓為族姓何異扣槃捫籥以喻日哉且中外語言¶
　不通不能强為詮解者勢也今夫天昭昭在上人皆¶
　仰之然漢語謂之天國語謂之阿卜喀䝉古語謂之¶
　騰格里西畨語謂之那木喀囘語謂之阿思滿以彼¶
　語此各不相曉而人之所以敬與天之所以感則無¶
<pb:KR2m0018_WYG_105-11b>¶
　弗同若必一一以漢字牽附臆度之能乎不能夫韓¶
　與汗音似義殊謬而失之誣猶可也至於以石押頭¶
　之謬實悖於理斯不可也然則余之三韓訂謬之作¶
　烏容已乎哉¶
　　(臣/)等謹案史家之失穿鑿為甚葢由見理不明而¶
　　設詞多誕也三韓之名出於當時之自稱而不習¶
　　其語者遂以為韓地韓王甚且以為韓姓固罔知¶
　　汗之當作何字且汗之當解何義也字義不明無¶
<pb:KR2m0018_WYG_105-12a>¶
　　惑乎它説之悉悖於理矣有¶
御製訂謬之作而三汗之字之義乃昭然足以破千古¶
　　之訛矣此其弊至遼金元三史而益棼人地官名¶
　　俱無正音¶
皇上特勅改正三史國語解¶
頒之學官以正托克托宋濓之舛其詳具見本書云¶
御製道命録識語¶
　昨命詞臣校勘永樂大典得李心傳道命録一冊集¶
<pb:KR2m0018_WYG_105-12b>¶
　當時論伊川程子之事以道屬之而以命惜之所見¶
　不衷於理曽題詩帙首並序而正其失兹内廷翰林¶
　覆校天祿琳瑯舊藏有元板道命録十卷重以永樂¶
　大典本校之則前六卷相同者過半其刋本有而寫¶
　本無者計二十八條第七卷以下則寫本皆不録疑¶
　其為未全之書及細檢之又有冩本所錄而刋本無¶
　者凡八條似大典别有所據考李心傳原序專以伊¶
　川為言而刋本則兼及朱子並附濓洛闗閩事復考¶
<pb:KR2m0018_WYG_105-13a>¶
　程榮秀序云李秀巖道命錄五卷梓在江州燬於兵¶
　榮秀嘗得而讀之疑為初稿欲刪定而未成兹因原¶
　本畧加釐次十卷如左云云今大典寫本止載伊川¶
　事與心傳序合或寫本乃鈔江州初梓之本而龜山¶
　書院所鐫十卷兼及朱子諸人乃榮秀増定之本耳¶
　因識原詩後以俟考其元板書前篇已有甲子題語¶
　兹不復録¶
　　(臣/)等謹案永樂大典在當時以為搜采極博矣而¶
<pb:KR2m0018_WYG_105-13b>¶
　　所載道命録尚為不完之本証以¶
　天禄琳瑯之元刻益信我¶
　朝秘府儲藏之富前古無倫也¶
皇上題詩附識於兩本多寡完缺之故校勘必審辨析¶
　　必詳¶
典學精勤有佔畢下士所未能萬一者葢¶
皇上於四庫全書呈進時毎¶
親加乙覽¶
<pb:KR2m0018_WYG_105-14a>¶
聖心所㑹發為¶
天章凡數百餘首美富奥博莫測津涯咸在¶
御製詩集中兹以本書之例不具載云¶
　¶
　¶
　¶
　¶
　¶
<pb:KR2m0018_WYG_105-14b>¶
　¶
　¶
　¶
　¶
　¶
　¶
　¶
皇朝通志卷一百五¶
