# -*- mode: mandoku-view; -*-
#+TITLE: 皇朝通志
#+DATE: 2015-08-24 22:50:59.753093
#+PROPERTY: ID KR2m0018
#+PROPERTY: BASEEDITION WYG    
#+PROPERTY: JUAN 卷三十六
<pb:KR2m0018_WYG_036-1a>¶
　欽定四庫全書¶
　皇朝通志卷三十六¶
　　禮畧¶
　　　(臣/)等謹按自古帝王經國治世之典莫大於禮禮¶
　　　也者事神理人班朝治軍由仁孝誠敬之思以達¶
　　　於盡倫盡制之實治法所由大備也自有虞氏命¶
　　　典三禮成周始有吉凶軍賔嘉五禮之目漢唐以¶
　　　來規制畧存未臻大備秉筆紀載者亦無由上嫓¶
<pb:KR2m0018_WYG_036-1b>¶
　　　隆古之規洪惟我¶
　皇朝¶
聖¶
　聖相承監古定制典章鴻懿超越萬代¶
　皇上中和建極兼綜條貫自¶
郊¶
廟百神之祀朝覲燕饗之儀¶
　閲武訓戎之政柔逺安藩之畧以至愼終追逺之典皆¶
<pb:KR2m0018_WYG_036-2a>¶
　　本¶
聖神之極思創制顯庸盡美盡善其儀節之精詳已載¶
　　於¶
大清㑹典¶
大清通禮中兹纂輯¶
皇朝通志禮畧惟謹繹規制之大者倣鄭樵通志體例¶
　　登於卷中謹考鄭樵禮畧以吉嘉賔軍凶為序而¶
　　所載皆漢唐以後之彌文如吉禮之眀堂靈星老¶
<pb:KR2m0018_WYG_036-2b>¶
　　君祠封禪厯代所尚葦茭桃梗高禖祓禊諸條嘉¶
　　禮之三老五更賔禮之三恪二王後軍禮之軷祭¶
　　祭馬祖凶禮之天子為大臣服至郡縣吏為守令¶
　　服諸條皆一時所行之制不足垂為定範兹謹遵¶
大清通禮成式五禮首吉次嘉次軍次賔次凶凡諸治¶
　　神人而和邦國定損益而酌古今宏綱鉅目皆前¶
　　代未有之隆儀為百王之矩範而於鄭志諸目之¶
　　庳陋無稽為¶
<pb:KR2m0018_WYG_036-3a>¶
　聖朝已經裁革者則皆刪去其目並隨條加按聲眀以¶
　　　示大經大法之所為立極並以誌體例之所由來¶
　　　焉¶
　　吉禮(一/)¶
　　　(臣/)等謹按鄭志五禮首以吉禮二卷自郊天而下¶
　　　條目紛繁多述秦漢以來煩黷之制非盡古禮也¶
　　　我¶
　　朝¶
<pb:KR2m0018_WYG_036-3b>¶
列聖以來釐定祭典精禋儼恪超越萬古自¶
南郊¶
北郊¶
　太社¶
　太稷以至於¶
　天神¶
　地祇之祀¶
太廟祫祭時享以及於¶
<pb:KR2m0018_WYG_036-4a>¶
　歴代帝王¶
　先師孔子¶
　　羣神之典彛章眀備著於¶
　大清㑹典¶
　大清通禮謹依次敘載述為吉禮六卷其鄭志所有諸¶
　　　條¶
　　本朝已經釐正者謹隨條附述案語於後以見盡善¶
　　　盡美之極制焉¶
<pb:KR2m0018_WYG_036-4b>¶
南郊¶
　　　(臣/)等謹按¶
兩郊大祀典禮攸崇我¶
　　朝¶
列聖以來敬事¶
皇穹垂為成憲¶
　皇上紹承祗遹嵗必躬親潔蠲將事積乆益劭禮眀樂¶
　　　備昭示萬年謹考典制之所自敬著於篇至每嵗¶
<pb:KR2m0018_WYG_036-5a>¶
　親祀大典惟恭纂有闗釐定者以符體例云¶
太祖高皇帝天命元年正月貝勒以下諸臣奉上¶
皇帝尊號立國建元行焚香告¶
天禮¶
　　　天聰十年正月羣臣奉上¶
太宗文皇帝尊號是年建¶
圜丘於¶
　　盛京徳盛門外其制九成周圍一百十丈南門三東¶
<pb:KR2m0018_WYG_036-5b>¶
　　　西北門各一四月¶
太宗率王貝勒以下文武羣臣齋戒三日¶
親祀¶
南郊以太牢熟薦建國號曰大清改元崇徳是為¶
　　本朝祀¶
天於郊之始十一月冬至大祀¶
天於¶
圜丘以將征朝鮮告是為冬至大祀¶
<pb:KR2m0018_WYG_036-6a>¶
圜丘之始七年冬至以¶
駐蹕納蘭遣官恭代齋戒如禮停止行獵¶
　　　順治元年十月朔¶
世祖章皇帝定鼎燕京¶
親祀¶
南郊告祭¶
天¶
地即皇帝位是年定制每嵗冬至大祀¶
<pb:KR2m0018_WYG_036-6b>¶
天於¶
圜丘以¶
　大明¶
　夜眀¶
　星辰¶
　雲雨風雷為四從壇配享每嵗孟春以上辛日¶
祈穀於¶
圜丘凡祀¶
<pb:KR2m0018_WYG_036-7a>¶
圜丘以冬至日子時(後定於/黎明時)與孟春¶
祈穀均為大祀十一月冬至大祀¶
親詣行禮二年十月定¶
郊祀齋戒及設玉帛祝文香亭儀注三年四月設守視¶
天壇¶
地壇¶
　社稷壇官員四年三月定大祀¶
南郊用胙牛之禮五年十一月冬至大祀¶
<pb:KR2m0018_WYG_036-7b>¶
天於¶
圜丘奉¶
太祖高皇帝配享八年三月定祭祀齋戒例¶
南北郊祀¶
皇帝於大内齋宫致齋三日¶
壇内齋宫致齋一日四月定諸王文武羣臣陪祭扈從及¶
　　　送¶
駕接¶
<pb:KR2m0018_WYG_036-8a>¶
駕儀注六月定大祀眡牲省牲之制十三年七月定祭祀¶
　　　出宫時刻凡祭¶
圜丘¶
方澤於五鼓出宫禮部先期一日奏聞十四年正月辛亥¶
祈穀於¶
上帝奉¶
太祖高皇帝配享三月特舉大祀奉¶
太宗文皇帝配享嗣後冬至¶
<pb:KR2m0018_WYG_036-8b>¶
郊天上辛¶
祈穀並同十七年二月定¶
祈穀壇祀典用燔柴禮四月己酉合祀¶
天¶
地¶
　百神於¶
大享殿¶
　　　(臣/)等謹按¶
<pb:KR2m0018_WYG_036-9a>¶
圜丘之典¶
列祖以來躬親將事嵗乆益䖍有紀載不能盡述者兹纂¶
　　　唯恭載首事之年及典制有所増定之嵗餘不備¶
　　　述¶
祈穀大祀¶
方澤大祀紀載體例並與此同焉¶
　　　順治十八年正月¶
聖祖仁皇帝登極遣官告祭¶
<pb:KR2m0018_WYG_036-9b>¶
昊天上帝尋以諸臣詳議祀典請罷禁中¶
上帝壇及¶
大享殿合祀從之十一月冬至大祀¶
親詣行禮¶
　　　康熙六年十一月冬至大祀¶
天於¶
圜丘奉¶
世祖章皇帝配享九年正月辛丑¶
<pb:KR2m0018_WYG_036-10a>¶
祈穀於¶
上帝奉¶
世祖章皇帝配享十二年八月定祭祀時刻¶
壇¶
廟皆黎眀行禮二十九年正月辛丑¶
祈穀於¶
上帝¶
御製祝文¶
<pb:KR2m0018_WYG_036-10b>¶
親詣行禮四十六年十一月冬至大祀羣臣以天氣嚴寒¶
　　　請遣官恭代不許五十四年正月¶
祈穀於¶
上帝用下辛日先是祈穀例用上辛是年正月十日上辛¶
　　　尚未立春奉¶
諭㫖以從前亦有用次辛下辛致祭者令諸臣議之乃以¶
　　　正月三十日下辛行禮五十七年十一月冬至大祀¶
　　　遣官恭代仍照常齋戒五十八年十一月冬至大祀¶
<pb:KR2m0018_WYG_036-11a>¶
命親王恭代仍¶
親往瞻拜行禮奉¶
諭㫖朕於祭祀之前升¶
壇瞻仰省視俎豆量力跪拜退處幄次俟恭代親王行禮¶
　畢然後囘宫諸臣覆奏¶
聖體違和初愈天氣嚴寒請停¶
親祭奉¶
諭㫖朕必親往朕行禮不必贊禮作樂將朕親詣之處著¶
<pb:KR2m0018_WYG_036-11b>¶
　書於祝文内六十一年十一月¶
世宗憲皇帝登極冬至大祀遣大臣恭代行禮¶
　　　雍正元年十一月大祀¶
天於¶
圜丘奉¶
聖祖仁皇帝配享二年正月辛巳¶
祈穀於¶
上帝奉¶
<pb:KR2m0018_WYG_036-12a>¶
聖祖仁皇帝配享七年正月¶
詔嚴¶
壇¶
廟演禮之禁部臣議奏凡祭祀執事等官當在凝禧殿演禮¶
　　　如有特加祭典先期於神樂觀演習從之八年正月¶
祈穀奉¶
諭㫖以初二日上辛行禮停止朝賀筵宴十三年正月¶
祈穀以初十日上辛尚未立春用次辛行禮九月¶
<pb:KR2m0018_WYG_036-12b>¶
　皇上紹登大寳逾三月後羣臣以祀典上請奉¶
　諭㫖大祀齋戒所以潔齊心志對越¶
神眀朕意齋戒之日即當素服冠綴纓緯其視祝版亦當¶
　　照例用禮服以昭敬謹禮部遵¶
　㫖議上從之¶
　　　乾隆元年正月¶
祈穀行禮如儀二年四月大祀¶
天於¶
<pb:KR2m0018_WYG_036-13a>¶
圜丘奉¶
世宗憲皇帝配享先是禮部具儀奏上奉¶
　諭㫖爾部具奏¶
皇考配享¶
天壇儀注朕敬謹詳閱内稱配享時朕恭奉¶
神牌陞壇奉安於東三青幄次並未議及㕘拜¶
上帝之儀朕思升祔¶
太廟時先行㕘拜¶
<pb:KR2m0018_WYG_036-13b>¶
列祖¶
列后禮然後陞座今配享¶
圜丘亦應先行㕘拜¶
上帝禮然後陞座議政王大臣等遵¶
　㫖議上從之三年正月¶
祈穀於¶
上帝奉¶
世宗憲皇帝配享四年正月¶
<pb:KR2m0018_WYG_036-14a>¶
祈穀用次辛日十一年正月¶
祈穀同十二年十一月定¶
郊壇大祀誓戒百官之制凡大祀於午門前宣誓戒陪祀¶
　　　之王公大臣官員朝服齊集跽聽行禮十二月定¶
郊壇大祀省視¶
神位及省視牲器之禮奉¶
　諭㫖¶
郊壇神主向藏¶
<pb:KR2m0018_WYG_036-14b>¶
皇穹宇¶
皇祇室¶
皇乾殿考之唐開元禮先期升主陳設省視復收朕思因¶
　　省視而陳設¶
神主有違神道靜穆之義未協寅恭嚴事之忱應躬詣¶
皇穹宇¶
皇祇室¶
皇乾殿上香行禮分獻官詣配殿行禮肅將悃忱以申對¶
<pb:KR2m0018_WYG_036-15a>¶
　　越著大學士㑹同該部詳悉定議并恭詣¶
壇廟後親視籩豆之處具儀以聞尋遵¶
　㫖具儀奏上如儀行禮十三年十一月冬至大祀用新¶
　　　成祭器更定大駕鹵簿乗玉輅十四年五月¶
　詔齋宫致齋勿鳴鼓角是月¶
　詔修繕¶
兩郊壇宇展拓舊制十六年九月改¶
祈穀壇大享殿為¶
<pb:KR2m0018_WYG_036-15b>¶
祈年殿門為¶
　祈年門十九年大學士等奏午門外宣讀誓戒之禮令¶
　　　各衙門恭録¶
　勅諭製牌收貯於致齋日恭設堂中隨時仰瞻其宣讀¶
　　　之儀請停止從之二十三年正月¶
祈穀用次辛日二十四年十一月冬至大祀以蕩平囘部¶
　　　並告成功三十七年十一月冬至大祀舊制¶
　皇帝詣¶
<pb:KR2m0018_WYG_036-16a>¶
　　齋宫乗禮轎乾隆七年改定乗輦是嵗以石街積雪¶
　　　鑾儀衛奏請仍舊例用禮轎從之先是大學士等遵¶
　㫖議定¶
郊天儀注前一日¶
　皇上詣¶
皇穹宇上香行禮畢即還¶
　　齋宫其眡神位眡壇位省牲器命原遣視牲大臣恭¶
　　　代行禮又議舊制¶
<pb:KR2m0018_WYG_036-16b>¶
　皇帝陞第一成位奠玉帛後即復第二成拜位立以次進¶
　　　俎初獻讀祝亞獻三獻受福胙徹饌皆如之今議奏¶
　皇帝陞第一成位奠玉帛後即就讀祝位以次進俎三獻飲¶
　　　福受胙畢始還第二成位行禮從之三十八年正月¶
祈穀用次辛日先是大學士等議奏向例詣¶
　　齋宫皆於¶
祈年殿塼城門外降輦步入恭詣¶
皇乾殿上香瞻拜今議由西門步入行禮以節行陟之勞¶
<pb:KR2m0018_WYG_036-17a>¶
　　　從之四十二年正月¶
祈穀用次辛日四十四年十一月冬至大祀先是奉¶
　諭㫖南郊典禮最為繁重朕明嵗即屆七旬雖拜跪尚¶
　　可如常而精力究不免稍減恐過勞生憊轉非所以¶
　　將誠意因思¶
正位晉獻香帛俎爵自當躬致申䖍至¶
配位¶
列祖¶
<pb:KR2m0018_WYG_036-17b>¶
列宗惟上香仍前親奉其獻爵進俎則命諸皇子恭代庶¶
　　得少節煩勞以專心祼薦即自今嵗冬至為始並¶
　勅部臣載入㑹典¶
　　　(臣/)等謹按我¶
　皇上凝承¶
昊眷恪謹¶
郊禋每嵗¶
大祀必¶
<pb:KR2m0018_WYG_036-18a>¶
　躬親昭事禮儀隆備誠愫昭格乾隆三十七年始¶
　命禮臣議定¶
郊天儀注三十八年行¶
祈穀禮於西垣門外降輦步行入葢少節繁文益所以專精¶
　對越時¶
　聖夀已逾六旬¶
天眷純熙積乆彌劭恭讀三十九年¶
　諭㫖有云朕臨御以來恒以敬¶
<pb:KR2m0018_WYG_036-18b>¶
天報本為要不敢稍有怠惰凡¶
壇廟大祀必躬詣行禮自降輦以至成禮一切典禮必敬¶
　　必誠四十年來未敢少有怠忽而一切禮儀宜盡之¶
　　處靡不加增至三十七年朕年逾六十始勅大學士¶
　　及該部將降輦步行之逺近及升降之無闗鉅典者¶
　　酌減一二葢欲稍減步履之小節蓄養精力期於大¶
　　典益致恪恭亦因朕年逾六旬始如此酌量節減所¶
　　以益矢誠敬也萬世子孫其敬識朕意於諸大祀設¶
<pb:KR2m0018_WYG_036-19a>¶
　　非年至六旬一切典章斷不可稍減倘蒙¶
上天眷佑年逾六旬方可遵朕現在所行舉行將此永著¶
　　為例¶
　訓諭昭彰垂示萬世至四十四年奉¶
　諭¶
南郊典禮最為繁重¶
正位晉獻自當躬致申䖍¶
配位則命諸皇子恭代自是嵗嵗敬承¶
<pb:KR2m0018_WYG_036-19b>¶
大祀劼毖益䖍酌儀文之準致純一之思所由仰答¶
天心垂億萬年無疆之庥也臣等恭繹禮意謹誌因時定¶
　　　制之義以昭¶
　聖人誠恪事¶
天之大典焉¶
　　　四十七年正月¶
祈穀先期奉¶
　上諭今年正月初四日上辛朕以雍正七年¶
<pb:KR2m0018_WYG_036-20a>¶
皇考諭㫖因元旦朝賀不宜展祈穀之期於次辛行禮其¶
　　乾隆己未丙寅戊寅丁酉四次用次辛者以詣¶
東朝慶賀儀節不宜有闕也今非向年可比宜謹遵¶
皇考眀諭¶
祈穀仍用上辛自元旦即齋戒其朝正慶賀改用初五日¶
　　行禮自¶
　皇上御極以來¶
郊天祈穀之典嵗必¶
<pb:KR2m0018_WYG_036-20b>¶
　躬親儼恪將事禮明樂備萬世法守其儀節並載¶
　大清通禮¶
大雩(禱水旱附/)¶
　國初定制嵗遇水旱則遣官祈禱¶
　天神¶
　地祇¶
　太嵗¶
　社稷至於¶
<pb:KR2m0018_WYG_036-21a>¶
親詣¶
圜丘即為大雩之義初立¶
　天神壇於¶
　先農壇之南以祀¶
　雲師¶
　雨師¶
　風伯¶
　雷師其西立¶
<pb:KR2m0018_WYG_036-21b>¶
　地祇壇以祀¶
　五嶽¶
　五鎮¶
　四陵山(今為山/五陵)¶
　四海¶
　四瀆¶
　　京畿名山大川¶
　　天下名山大川皆因祈雨而修祀事義與雩同祈而¶
<pb:KR2m0018_WYG_036-22a>¶
　　　應則報祀如儀直省各令建壇致祭常雩祈報並¶
　　　循定制行禮¶
　　　順治十四年四月¶
世祖章皇帝以旱禱於¶
圜丘率羣臣致齋三日禁屠宰不理刑名至期¶
皇帝素服詣¶
圜丘不設鹵簿不除道不奏樂不設¶
配位不奠玉飲福受胙餘行禮如常儀遣官致祭¶
<pb:KR2m0018_WYG_036-22b>¶
方澤¶
　社稷壇¶
　神祇壇應時大雨越三日遣官行告謝禮十七年六月¶
　　　以乆旱禱雨先期三日¶
世祖章皇帝歩行詣¶
南郊齋宿是日早四際無雲頃之隂雲宻布甘霖大霈越¶
　　　三日行祈祀禮於¶
圜丘祭畢雨復降越四日遣官行告謝禮是時禮部奏請¶
<pb:KR2m0018_WYG_036-23a>¶
　　　修舉名山大川及古帝王聖賢祀典從之¶
　　　康熙四年三月旱¶
命禮部遣官徃泰山祈雨十年四月以旱禱雨¶
聖祖仁皇帝素服詣¶
壇致祭旋以甘霖霑足遣官吿謝與順治十四年同十七¶
　　　年六月¶
親祈雨於¶
圜丘¶
<pb:KR2m0018_WYG_036-23b>¶
聖祖仁皇帝自壇西門步行至¶
壇行禮時甘霖大霈仍步出壇西門乘馬囘宫十八年四¶
　　　月旱禱雨報謝如儀十九年四月旱禱雨報謝並¶
　　　如儀二十二年六月以亢旱¶
命建壇祈禱即日雨二十六年五月¶
親祈雨於¶
圜丘¶
御製祭文祭畢¶
<pb:KR2m0018_WYG_036-24a>¶
囘鑾甘霖立降越日遣官告謝如儀二十八年六月¶
御製祭文遣官禱雨尋&KR0584;雨報謝如儀五十五年五月¶
駐蹕熱河以天旱減膳齋戒¶
諭京師䖍誠祈雨越七日雨足始復常膳五十六年五月¶
親祈雨於¶
圜丘是年冬¶
諭諸皇子及大臣等曰京師初夏每少雨澤朕臨御五十¶
　六年約有五十年祈雨每至秋成悉皆豐稔昔年曽因¶
<pb:KR2m0018_WYG_036-24b>¶
　暵旱朕於宫中設壇祈禱長跪三晝夜日惟淡食不御¶
　鹽醬至第四日歩詣¶
天壇祈禱油雲忽作大雨如注歩行囘宫水滿兩鞾衣盡¶
　沾濕後各省人至始知是日雨徧天下又¶
諭曰天行不齊多頼人事補救朕倉有餘粟帑有餘金隨¶
　時隨地皆可賑濟故雖逢旱嵗亦不能為災也¶
　　　雍正元年五月旱¶
世宗憲皇帝減膳䖍禱甘霖立霈二年二月¶
<pb:KR2m0018_WYG_036-25a>¶
親詣黑龍潭祈雨越數日¶
親祭¶
　歴代帝王廟甘雨大&KR0584;羣臣衣盡沾濕各加¶
恩賜¶
御製喜雨詩羣臣恭和自此至十三年偶値亢旱無不¶
齋居䖍禱精誠感應嵗獲豐登¶
　　　乾隆二年六月以亢旱遣官致祭¶
　天神¶
<pb:KR2m0018_WYG_036-25b>¶
　地祇¶
　太嵗各壇及¶
　四海之神七年五月増¶
　神祇壇祈雨樂章八年四月始行常雩禮於¶
圜丘先是御史徐以升奏請於京城之内擇地建立雩壇¶
　　　倣古龍見而雩之禮¶
　勅下禮臣詳議尋議奏孟夏龍見擇日行常雩禮祀¶
昊天上帝於¶
<pb:KR2m0018_WYG_036-26a>¶
圜丘奉¶
列聖配享¶
　四從壇從祀於下孟夏後旱則祈¶
　天神¶
　地祇¶
　太嵗壇次祈於¶
　社稷壇次祈於¶
太廟皆七日一祈旱甚乃大雩祀¶
<pb:KR2m0018_WYG_036-26b>¶
昊天上帝於¶
圜丘雨足則報祀其以前望祭四海之禮可以停止疏上¶
　　　從之九年四月大雩於¶
圜丘奉¶
　諭㫖目下畿輔雨澤愆期此次舉行雩祭正望恩迫切¶
　　之時非每夏常雩可比其先期前詣齋宫及祭畢囘¶
　　鑾朕俱御常服不乘輦不設鹵簿不作樂以示䖍誠¶
　　祈禱為民請命之意二十四年四月常雩¶
<pb:KR2m0018_WYG_036-27a>¶
　皇上步行親詣行禮五月¶
　皇上步禱¶
　社稷壇六月大雩於¶
圜丘¶
　御製祝文步詣行禮越日大雨霑足報謝如儀自乾隆¶
　　　八年以來孟夏常雩皆¶
　躬親行禮惟¶
　巡幸之嵗遣官恭代自三十七年遵¶
<pb:KR2m0018_WYG_036-27b>¶
　㫖議定¶
郊天儀注三十八年以後¶
常雩行禮並同偶値水旱精誠致禱雨暘立應祈祀報謝¶
　　　皆如常儀焉¶
　朝日夕月¶
　　　順治八年六月定春分秋分朝¶
　日夕¶
　月之禮初定祀典以日月從祀¶
<pb:KR2m0018_WYG_036-28a>¶
天壇罷春秋二分祀事至是禮臣請照舊典於從祀¶
天壇外立¶
　朝日壇於朝陽門外東郊立¶
　夕月壇於阜成門外西郊從之凡祀¶
　日¶
　月為中祀祀¶
　朝日壇以春分日卯時値甲丙戊庚壬年¶
　皇帝親詣行禮餘年遣官承祀祀¶
<pb:KR2m0018_WYG_036-28b>¶
　夕月壇以秋分日酉時値丑辰未戌年¶
　皇帝親詣行禮以¶
　北斗七星¶
　木火土金水五星¶
　二十八宿周天星辰共為從壇¶
列聖以來春秋二分皆¶
親詣遣官致祭如儀¶
　　　乾隆三年二月朝¶
<pb:KR2m0018_WYG_036-29a>¶
目於東郊¶
皇上親詣行禮八月秋分夕¶
月於西郊先是奉¶
諭㫖今嵗¶
夕月壇舊例係遣官之年但朕即吉之後初次舉行朕¶
　親詣行禮以展誠敬十一年二月春分¶
皇上親祭¶
朝日壇以次日日食不乘輦不設鹵簿不奏樂自是皆¶
<pb:KR2m0018_WYG_036-29b>¶
親詣及遣官致祭如儀¶
　　(臣/)等謹按鄭志朝日夕月之後有眀堂一門八蜡¶
　　之後有靈星一門考眀堂之制始於成周厯代有¶
　　之而制度迄莫能定漢儒所述大戴禮白虎通蔡¶
　　邕之説制度已各不相符朱子謂郊者古禮眀堂¶
　　者周制周公以義起之則其不必循行於後代可¶
　　知我¶
　朝¶
<pb:KR2m0018_WYG_036-30a>¶
南郊大祀¶
列聖配¶
天極尊崇之鉅典眀堂之制不復建立洵為超軼前古矣¶
　　　自漢立靈星祠祀主天田配以后稷葢即祈穀之¶
　　　意我¶
　　朝定制列星為¶
圜丘配位后稷為¶
　太稷配位孟春¶
<pb:KR2m0018_WYG_036-30b>¶
祈穀嵗必¶
　躬親春秋¶
　社稷以祈以報靈星之祀誠無事於複舉也以上二條¶
　　　謹從刪¶
　　　八蜡(臘/)¶
　　　(臣/)等謹按鄭志有八蜡臘一門考八蜡之祭元明¶
　　　以來乆停其制¶
　　本朝有以舉行蜡祭請者奉¶
<pb:KR2m0018_WYG_036-31a>¶
皇上諭旨詳晰指示不必舉行葢祈報之典已詳舉於¶
　　各¶
壇廟中停止蜡祭示無瀆也今謹載¶
諭㫖於篇中以見酌古準今折衷盡善之定制焉¶
　　乾隆十年十二月¶
諭大學士等國家崇報之文眀禋肇薦考議周詳凡祀¶
　典所闗羣神咸秩即如雩祭諸禮事繋農桑近復議¶
　行有舉無廢皆以為民也邇年以來諸臣工每以蜡¶
<pb:KR2m0018_WYG_036-31b>¶
　祭為請朕追惟舊制酌古準今有宜於詳慎者考大¶
　蜡之禮昉於伊耆三代因之所以報萬物之成也雖¶
　詠於詩詳於禮記周官而古制夐逺傳注叅錯難以¶
　折衷所謂八蜡配以昆蟲後儒謂其害稼不當與祭¶
　月令祈年於天宗蜡祭也註曰日月星辰則所主又¶
　非八神至所謂合聚萬物而索饗之其神甚多尤難¶
　定位且蜡與臘冠服各殊有謂臘即蜡者有謂蜡而¶
　後臘者是古制已不可考終無定衡至於後世自漢¶
<pb:KR2m0018_WYG_036-32a>¶
　臘而不蜡此禮已湮魏晉以來迄於唐宋時行時止¶
　或溺於五行之説甚且天帝人帝及於龍麟朱鳥多¶
　至百九十二座議者以為失先王之禮逺矣蘇軾曰¶
　迎貓則為貓之尸迎虎則為虎之尸近於倡優所為¶
　是以子貢觀於蜡言一國之人皆若狂以其沿習日¶
　乆迹類於戲也葢祀於南郊已不合於古制而蜡于¶
　四郊則惟順成之方始祭較量區别叢雜瑣細於義¶
　有乖於禮未洽於神為䙝自元眀以來停止此典實¶
<pb:KR2m0018_WYG_036-32b>¶
　有難於舉行之處况蜡祭諸神如先嗇司嗇日月星¶
　辰山林川澤今皆祀於各壇廟原於典文無闕即民¶
　間秋成之後休息農功祀神報賽大抵借蜡之遺意¶
　以盡其閭井歡洽之情猶有吹豳撃鼓之風亦皆聽¶
　從民便未嘗禁止是蜡祭原行於民間但田夫萃處¶
　雜以嬉戲各隨其鄉之風尚初不責以儀文若朝廷¶
　議祀潔蠲䖍享必嚴肅整齊何至有一國若狂之論¶
　可知此祭即古亦閭閻相沿之舊俗詎可定以為郊¶
<pb:KR2m0018_WYG_036-33a>¶
　　廟典禮如以為有祈無報則方春而祈穀冬又有事¶
　　於¶
圜丘禮謂郊之祭為大報天又云萬物本乎天大報本也¶
　　豈得謂之有祈無報乎况二仲薦馨並崇社稷班固¶
　　所謂為天下求福報功者具在陳祥道所謂大社國¶
　　社農之所報在焉今¶
　社稷壇春秋兩祀祈穀之禮已備至義近於重複事渉¶
　　於不經者即下之禮臣亦難定議因諸臣但泥古制¶
<pb:KR2m0018_WYG_036-33b>¶
　　多未深考是以特降此㫖俾共知之¶
　風師雨師諸星等祠¶
　　　臣等謹按鄭志有風師雨師及諸星等祠我¶
　　朝定制祀¶
　雲雨風雷之神於¶
　天神壇以専禱水旱已見禱水旱門兹不重述¶
　北斗五星二十八宿周天星辰之神從祀於¶
　夕月壇已見朝日夕月門伏見雍正二年立時應宫以¶
<pb:KR2m0018_WYG_036-34a>¶
　　祀¶
龍神六年立¶
風神廟七年立¶
雲神¶
雷神之廟報答洪庥禮制詳備而¶
太嵗壇祭每嵗之神特隆廟祀謹彚著於篇直省崇祀¶
　　之典亦附見焉¶
　　順治元年定每嵗致祭¶
<pb:KR2m0018_WYG_036-34b>¶
太嵗壇之禮¶
太嵗殿在¶
先農壇之東北正殿七間祀¶
太嵗之神兩廡十有一間祀¶
　十二月將之神每年正月初旬諏吉及十二月嵗除¶
　　前一日遣官致祭初春為迎嵗暮為祖自後嵗遇¶
　　水旱則遣官祭告祈禱有應報祀如儀¶
　　康熙三十五年二月¶
<pb:KR2m0018_WYG_036-35a>¶
聖祖仁皇帝親征噶爾丹遣官致祭¶
　太嵗之神凱旋祗告如之¶
　　　雍正元年建時應宫於西苑以祀¶
　龍神每嵗以六月十三日致祭用素羞香燭遣内務府¶
　　　官行禮六年七月建¶
　風神廟於都城内東北隅禮工二部㑹同内務府遵¶
㫖議奏於都城東北隅擇得景山東邊當東北箕星之位¶
　　　建廟甚宜其廟宇倣時應宫規制每年於立春後¶
<pb:KR2m0018_WYG_036-35b>¶
　　　丑日致祭奏上從之¶
詔封為應時顯佑風伯之神廟曰宣仁廟是年以河臣奏¶
　　　請¶
勅封江南清口風神為清和宣恵風伯之神嵗時致祭七¶
　　　年十月建¶
　雷神廟於都城内之西立夏後申日致祭建¶
　雲師廟於都城内之東秋分後三日致祭其規制祭儀¶
　　　俱倣宣仁廟封¶
<pb:KR2m0018_WYG_036-36a>¶
雲師為順時普䕃雲師之神廟曰凝和廟¶
雷師為資生發育雷師之神廟曰昭顯廟十三年以撫¶
　　臣請封廣東邊海郡縣廟祀¶
風神為宣仁昭泰風伯之神封甘肅蘭州府廟祀¶
雷神為顯仁應瑞之神春秋致祭¶
　　乾隆元年十二月祭¶
太嵗壇遣親王行禮十六年増定¶
太嵗壇上香之儀十八年定¶
<pb:KR2m0018_WYG_036-36b>¶
太嵗壇供奉神牌之禮舊例祭時以黄紙書年建神牌¶
　　祭畢與祝帛同焚至是禮部請供奉神牌於殿廡¶
　　内神龕前列神座祭時請神牌奉安神座祭畢復¶
　　龕恭遇¶
皇上親詣上香不請神主出龕從之嗣是遵行永為定¶
　　制二十年定制祭¶
太嵗壇遣親王郡王行禮直省府州縣各建¶
神祗壇祀¶
<pb:KR2m0018_WYG_036-37a>¶
雲雨風雷境内¶
　山川¶
　城隍之神嵗春秋仲月諏吉致祭在城文武各官皆¶
　　與省㑹以總督巡撫主之若有故以布政使攝府¶
　　州縣春秋致祭儀節與省㑹同¶
　¶
　¶
　¶
<pb:KR2m0018_WYG_036-37b>¶
　¶
　¶
　¶
　¶
　¶
　¶
　¶
皇朝通志卷三十六¶
