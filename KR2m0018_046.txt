# -*- mode: mandoku-view; -*-
#+TITLE: 皇朝通志
#+DATE: 2015-08-24 22:50:59.993935
#+PROPERTY: ID KR2m0018
#+PROPERTY: BASEEDITION WYG    
#+PROPERTY: JUAN 卷四十六
<pb:KR2m0018_WYG_046-1a>¶
　欽定四庫全書¶
　皇朝通志卷四十六¶
　　禮畧¶
　　賔禮¶
　　　(臣/)等謹按鄭樵通志賔禮一門惟列三恪二王後¶
　　　一條序山陽陳留零陵介國酅公之事規制庳陋¶
　　　不足垂為典禮我¶
　　朝¶
<pb:KR2m0018_WYG_046-1b>¶
列聖加禮勝代至隆極渥超軼前古雍正元年¶
世宗憲皇帝諭朕近於¶
聖祖仁皇帝所遺書笥中檢得未經頒發¶
諭㫖以明太祖崛起布衣統一方夏經文緯武為漢唐宋¶
　諸君之所未及其後嗣亦未有如前代荒淫暴虐亡國¶
　之跡欲大廓成例訪其支𣲖一人量授官爵以奉春秋¶
　陳薦仍世襲之朕伏讀之下仰見我¶
聖祖仁皇帝天覆海涵深仁大度超軼萬古逺邁百王朕¶
<pb:KR2m0018_WYG_046-2a>¶
　思史紀東樓詩歌白馬商周以來無不推恩前代後世¶
　類多疑忌以致歴代之君宗祀殄絶朕仰體¶
聖祖如天之心逺法隆古盛徳之事謹將¶
聖祖所遺¶
諭㫖頒發訪求明太祖支𣲖子姓一人量授爵秩俾之承¶
　襲以奉春秋祭饗大學士即㑹同廷臣詳明妥議以副¶
聖祖仁皇帝寛仁矜恤之至意旋遵奉議上明代後裔有¶
　　　鑲白旗見任直隸正定府知府朱之璉乃明太祖¶
<pb:KR2m0018_WYG_046-2b>¶
　　　第十三子代簡王嫡𣲖奉¶
㫖授為一等侯爵世襲授爵之後遣往江寧祭明太祖陵¶
　　　一次祭畢回¶
　　京往昌平州祭明十三陵一次嗣後每年春秋二次¶
　　　致祭至於明陵所在¶
列聖以來疊加修整防䕶乾隆五十年¶
　皇上親幸長陵不惜百萬帑金¶
　降㫖諸陵皆如制修葺優禮前代¶
<pb:KR2m0018_WYG_046-3a>¶
　曠典特頒誠無取於賔恪之虚文為也恭讀¶
　御製新樂府二王後詩云三恪二王古有云受禪征伐¶
　　説徒紛魏晉以降更以假不修實徳修空文元之瀛¶
　　國明崇禮雖加封爵未聞延至奕世享隆恩¶
天命¶
天聰肇東土¶
順治奄有中外建極尊然實取之流冦並非取之勝國者¶
　　豈於明之後裔有所慙徳而當待以賔¶
<pb:KR2m0018_WYG_046-3b>¶
康熙有成命¶
雍正舉以遵遂求朱氏之裔賜以通侯俾世守其祀而弗¶
　　湮則我¶
祖宗興滅繼絶之意超往代詎如李唐周旋周武隋文之¶
　　子孫煌煌¶
　聖謨昭示¶
　　本朝成法垂訓萬古兹輯通志鄭氏三恪二王後一¶
　　　條應從刪去而明著大義於簡端至賔禮之大者¶
<pb:KR2m0018_WYG_046-4a>¶
　　藩服朝貢之制鄭志皆闕畧未載謹考周禮大行¶
　　人掌賔客之禮儀九州以外謂之蕃國各以其貴¶
　　寶為贄我¶
　國家聲教暨訖四荒來賔徼外山海諸國典之禮部¶
　　百餘年來¶
敕封燕賚諸典儀文詳洽爰遵¶
大清通禮之例輯為賔禮至漠南内扎薩克暨喀爾喀¶
　　扎薩克青海西藏諸部暨西域回部外蕃諸朝貢¶
<pb:KR2m0018_WYG_046-4b>¶
　　儀節載於㑹典理藩院編謹詮次大畧著於篇中¶
　　以彰¶
聖朝賔服無外之盛軌而百官士民相見之儀附載¶
　　其畧於後¶
　　朝貢¶
　　凡四夷屬國按期修職貢遣其陪臣齎表文方物¶
　　來朝¶
　京師貢使將入境朝鮮以禮部通官二人迎於¶
<pb:KR2m0018_WYG_046-5a>¶
　盛京鳯凰城安南琉球緬甸暹羅荷蘭蘇禄南掌諸¶
　　國貢道所經之省督撫遣佐貳雜職官一人迎於¶
　　邊界西洋以内務府司官及西洋人供職欽天監¶
　　者各一人迎於廣東皆給以郵符經過地方有司¶
　　供其次舍廪餼車舟夫馬沿途營汛遞遣官軍防¶
　　䕶以達於¶
　京畿禮部豫行工部修飾館舍備器用薪炭户部給¶
　　粟米芻豆光禄寺給牲魚酒漿蔬菓之屬既至提¶
<pb:KR2m0018_WYG_046-5b>¶
　　督㑹同四譯館鴻臚寺少卿飭屬延接入館以時¶
　　稽其人衆均其飲食貢使就館翼日檢其方物表¶
　　文貢使暨從官各服本國朝服以竢禮部儀制司¶
　　官設表案於堂上正中黎明館卿朝服率貢使詣¶
　　部由左角門入恭竢階下之左正使奉表在前副¶
　　使次之從官在後鴻臚寺贊跪貢使以下皆跪贊¶
　　接表正使舉表館卿恭接以授禮部侍郎侍郎受¶
　　表陳於案正中復位贊叩興正使以下行三跪九¶
<pb:KR2m0018_WYG_046-6a>¶
　　叩禮興序班引退館卿率以出儀制司送表内閣¶
　　竢¶
命下禮部以方物分納所司貢使上表訖恭遇大朝常¶
　　期¶
皇帝御太和殿百官行禮畢序班引貢使暨從官詣丹¶
　　墀西班末¶
賜坐¶
賜茶如儀若不遇朝期禮部諏日奏請¶
<pb:KR2m0018_WYG_046-6b>¶
召見館卿豫戒貢使及通事官習肄禮儀至日率貢使¶
　　服其國公服通事補服詣¶
　宫門外祇竢¶
皇帝御便殿領侍衛内大臣内大臣侍衛左右侍立如¶
　　常儀禮部尚書一人蟒袍補服引貢使入通事隨¶
　　入至丹墀西行三跪九叩禮畢引由西階升至¶
　殿門外跪¶
皇帝降¶
<pb:KR2m0018_WYG_046-7a>¶
㫖慰問禮部尚書承傳通事轉諭貢使貢使對詞通事¶
　　譯言禮部尚書代奏禮畢興引自西階降出引退¶
　　如待以優禮是日¶
皇帝御便殿侍衛如前議政大臣暨八旗大臣咸蟒袍¶
　　補服入¶
　殿按翼侍立禮部尚書引貢使至丹墀西行三跪九¶
　　叩禮興引由西階升入¶
　殿右門立右翼大臣之末通事隨入稍後立¶
<pb:KR2m0018_WYG_046-7b>¶
皇帝有¶
㫖賜坐領侍衛内大臣内大臣議政大臣八旗都統副¶
　　都統禮部尚書就立位一叩序坐貢使跪叩坐乃¶
賜茶尚茶進¶
皇帝茶衆跪叩侍衛徧授大臣及貢使茶咸跪受一叩¶
　　坐飲畢跪叩如初¶
皇帝降¶
㫖慰問貢使跪聆答奏皆禮部尚書承傳通事譯言如¶
<pb:KR2m0018_WYG_046-8a>¶
　　前儀禮畢禮部尚書引貢使出至朝房承¶
㫖賜貢使尚方飲食訖館卿率以退翼日黎明領赴¶
　午門外謝¶
恩鴻臚寺傳贊貢使行三跪九叩禮如儀退朝貢禮畢¶
　　禮部疏請¶
頒賜國王並燕賚使臣及其從官從人既得¶
㫖移諸司供備翼日所司陳¶
賜物於午門外道左皮幣布帛白金陳於案馬陳於庭¶
<pb:KR2m0018_WYG_046-8b>¶
　　鞍轡具(唯朝鮮貢使/    賜馬)館卿朝服率貢使暨從官各¶
　　服其國朝服由東長安門¶
　天安門¶
　端門至西朝房前東面序立祗候禮部侍郎以下衆¶
　　官序立鳴贊贊齊班序班引貢使至西丹墀門以¶
　　次序立北面東上贊行三跪九叩禮畢主客司官¶
　　奉頒給國王¶
賜物前授貢使貢使跪受轉授從人乃以次頒貢使及¶
<pb:KR2m0018_WYG_046-9a>¶
　　從官從人¶
賜物主客司捧授各跪受訖贊行三跪九叩禮興引退¶
　　館卿率貢使及從官從人出¶
賜宴於禮部如儀畢皆退事竣貢使將回國光禄寺備¶
　　牲酒菓蔬禮部侍郎一人詣館舍筵燕如儀朝鮮¶
　　南掌仍以迎接官伴送出境安南琉球緬甸暹羅¶
　　荷蘭蘇禄禮部奏¶
遣司官一人伴送西洋以原迎官二人給郵符沿途¶
<pb:KR2m0018_WYG_046-9b>¶
　　供館舍舟車飲食官軍防䕶如初來禮至貢道所¶
　　經省㑹¶
賜燕司道一人主之儀與禮部燕同督撫大吏别遣官¶
　　送出境自京伴送官以事竣復¶
命於¶
　朝凡貢道朝鮮由鳯凰城琉球由福建荷蘭由廣東¶
　　後改由福建緬甸由雲南安南由廣西太平府西¶
　　洋由廣東暹羅由廣東蘇禄由福建南掌由雲南¶
<pb:KR2m0018_WYG_046-10a>¶
　　凡貢期朝鮮每年進貢一次並¶
聖節元旦冬至三大節為四貢同進琉球二年一次荷¶
　　蘭八年一次後改為五年一次安南三年一次後¶
　　改為六年一次暹羅三年一次南掌五年一次後¶
　　改為十年一次蘇禄五年一次凡貢物各將其國¶
　　之土物非土産者勿進朝鮮安南琉球緬甸蘇禄¶
　　南掌皆貢有常物西洋暹羅無常貢惟其所獻或¶
　　輸内務府或入武備院或納鑾儀衛或留於¶
<pb:KR2m0018_WYG_046-10b>¶
　盛京及邊省各付所司備用有因事慶賀及謝¶
恩加貢者廩餼賚予如常儀其方物則留充正貢之數¶
　　凡從人朝鮮貢使從書狀官一人大通官三人䕶¶
　　貢二十四人有賞從役三十人無賞從役無常數¶
　　琉球西洋暹羅蘇禄貢舟無過三每舟人無過百¶
　　赴京無過二十安南緬甸南掌入貢人無過百赴¶
　　京無過二十其不赴京者留於邊境邊吏廪餼之¶
　　竢使回至邊率之歸國¶
<pb:KR2m0018_WYG_046-11a>¶
敕封外國¶
　　凡朝貢之國世子嗣位權攝國事遣其陪臣請¶
命於¶
　朝禮部疏¶
聞得¶
㫖報可工部製¶
節内閣撰¶
敇均送禮部禮部奏¶
<pb:KR2m0018_WYG_046-11b>¶
遣正副使各一人持¶
節齎¶
敕往封朝鮮封使以内大臣禮部滿侍郎内閣滿學士¶
　　侍衛充服色儀從各從其品安南琉球以翰林院¶
　　侍讀侍講編修檢討六科給事中禮部郎中員外¶
　　郎主事内閣中書充¶
特賜一品麒麟服儀從皆視一品啟行之日工部給龍¶
　　旗御仗牌繖兵部給乘傳防䕶官軍皆候於禮部¶
<pb:KR2m0018_WYG_046-12a>¶
　　大門内禮部儀制司官設案於堂上正中陳¶
節於左陳¶
敕於右尚書侍郎二人於案左右立儀制司官二人隨¶
　　其後均朝服封使朝服詣部至堂中跪儀制司官¶
　　一人奉¶
節一人奉¶
敕各授尚書侍郎以授正副使皆恭接以興出儀門外¶
　　官軍接奉加節衣負¶
<pb:KR2m0018_WYG_046-12b>¶
敕書乘馬行旗仗前導使者易征衣乘傳偕行封使入¶
　　所封國境其國邊吏供備館傳夫馬所經之地文¶
　　武官出郊跪接如迎¶
詔書之儀將及國嗣封國王遣其陪臣出郊迎接¶
敕書勞使者飾館舍供帳於國門之外備龍亭香亭旗¶
　　仗鼓樂祇候於館列屏於王殿上設案於正中前¶
　　設香案均南向設國王受封位於香案南拜位於¶
　　受封位之南設衆官拜位於庭内東西皆北面贊¶
<pb:KR2m0018_WYG_046-13a>¶
　　禮二人位國王拜位之北引禮二人位贊禮之南¶
　　引班四人位衆官拜位之北皆東西面樂陳於門¶
　　内儀仗陳於庭中皆左右分列使者既及國迎接¶
　　官迎至館恭設¶
節¶
敕於龍亭内馳報國王王率其國陪臣朝服郊迎迎接¶
　　官以龍亭行香亭旗仗鼓樂前導使者乘馬從國¶
　　王以下咸跪候過興隨入國門至府龍亭入中門¶
<pb:KR2m0018_WYG_046-13b>¶
　　升階陳於正中使者及階下馬從升執事者脱節¶
　　衣奉¶
節授正使前行奉¶
敕授副使隨行入殿使者陳¶
節¶
敕於中案皆退立案東宣讀官列於使者之後引禮引¶
　　國王就拜位北面引班引衆官均就拜位北面立¶
　　贊禮贊跪國王率陪臣皆跪贊叩興國王以下行¶
<pb:KR2m0018_WYG_046-14a>¶
　　三跪九叩禮興國王進至受封位前贊禮贊跪國¶
　　王跪副使進奉¶
敕書付宣讀官西面展讀訖以¶
敕書授國王國王祗受轉授從官跪接以興副使復位¶
　　國王三叩興退至拜位前復行三跪九叩禮興率¶
　　其陪臣出竢門外正使奉¶
節詣龍亭執事者加節衣陳於亭舁出使者隨出國王¶
　　以下跪送使者以¶
<pb:KR2m0018_WYG_046-14b>¶
節詣館國王乃易常服適館勞使者揖讓行禮畢退饗¶
　　燕致饔餼如儀及歸率其陪臣跪送¶
節於國門外如初迎禮使者回¶
　朝以事竣復¶
命還¶
節並¶
賜服於所司使者既還¶
　朝王乃修表文具方物遣其陪臣詣¶
<pb:KR2m0018_WYG_046-15a>¶
　闕謝¶
恩廪餼燕賚均如常朝貢之儀若外夷歸誠初奉¶
　朝命者禮部奏請¶
命正副使持¶
節齎¶
敕印往封儀與前同若荒逺阻絶之區以¶
敕書授來使齎回儀制司官設案於¶
　午門外甬道上正中陳¶
<pb:KR2m0018_WYG_046-15b>¶
敇尚書一人立案左儀制司官隨其後鴻臚寺鳴贊二¶
　　人立甬道左右均朝服館卿率來使朝服入至西¶
　　丹墀内祗竢鳴贊贊授¶
敕序班詣案前北面贊跪來使跪儀制司官一人奉¶
敕授尚書以授來使來使恭接授從官興退詣丹墀之¶
　　西贊行三跪九叩禮畢乃恭齎回國以授其國王¶
　　遣使詣¶
　闕謝¶
<pb:KR2m0018_WYG_046-16a>¶
恩如儀¶
　　科爾沁等扎薩克朝貢¶
　國家肇基東土威徳逺播漠南蒙古諸部落或誼屬¶
　　戚畹或著有勲績或率先歸附咸奉其土地人民¶
　　比於内臣設官分職與内八旗無異每嵗分班¶
　朝覲修貢唯謹秋月扈從¶
行圍各依班次¶
　朝見燕饗¶
<pb:KR2m0018_WYG_046-16b>¶
賜予舍館饔餼之禮成典維昭咸𨽻於理藩院王㑹司¶
　　詳見¶
大清㑹典其貢道科爾沁扎賴特杜爾伯特郭爾羅斯¶
　　由山海闗土黙特喀喇沁敖漢奈曼扎魯特阿嚕¶
　　科爾沁翁牛特喀爾喀左翼由喜峯口烏朱穆沁¶
　　巴林阿霸垓蒿薺忒阿霸哈納爾克什克騰由獨¶
　　石口四子部落蘇尼特毛明安喀爾喀右翼由張¶
　　家口呉喇忒歸化城土黙特鄂爾多斯由殺虎口¶
<pb:KR2m0018_WYG_046-17a>¶
　　來朝班次分為三班周而復始嵗以十二月十有¶
　　五日後二十五日前咸集王以下均行三跪九叩¶
　　禮奉¶
制書亦如之親王郡王貝勒貝子公在宗室親王郡王¶
　　貝勒貝子公之下一二等台吉在内大臣之下其¶
　　次為子又其次為三等台吉又其次為都統又其¶
　　次為四等台吉又其次為副都統又其次為㕘領¶
　　佐領其男以下雲騎尉以上各依品級序班凡貢¶
<pb:KR2m0018_WYG_046-17b>¶
　　物每旗進羊一羫乳酒一埕以嵗除日新正十四¶
　　日十五日各¶
賜燕一次餘日五旗王府各設燕一次自王貝勒以下¶
　　至長史䕶衛等官咸與焉凡賞賚廩給牧芻路費¶
　　均有常制¶
　　喀爾喀青海西藏朝貢¶
　國初䝉古北部喀爾喀三汗同時納貢厥後朔漠蕩¶
　　平庇我宇下與漠南諸部落等承平以來懷柔益¶
<pb:KR2m0018_WYG_046-18a>¶
　　逺北逾瀚海西絶羌荒青海厄魯特西藏準噶爾¶
　　之地咸入版圖朝貢皆有常制其貢道喀爾喀四¶
　　部厄魯特土爾扈特由張家口獨石口喜峯口青¶
　　海由西寧西藏由四川之打箭鑪喀爾喀等¶
　朝覲分為四班青海亦分為四班貢期各如其朝覲¶
　　之班西藏則間嵗一貢附達賴喇嘛以進貢物喀¶
　　爾喀厄魯特以駝馬湯羊土爾扈特青海以藏香¶
　　氆氌西藏有佛像金經銀塔五色帕八吉祥之屬¶
<pb:KR2m0018_WYG_046-18b>¶
　　朝覲燕饗賞賚餼廪牧芻與漠南内扎薩克諸部¶
　　落同¶
　　西域外藩朝貢¶
　　我¶
皇上聖武丕昭既平定準噶爾凡天山以南回部素為¶
　　準夷所羈屬者如解倒懸歸仁恐後厥後逆回負¶
恩搆亂¶
天戈所指臣服彌逺版圖所隸拓地二萬餘里今自嘉¶
<pb:KR2m0018_WYG_046-19a>¶
　　峪闗而外舊部若哈密若闢展吐魯畨新疆若哈¶
　　喇沙爾若庫車若沙雅爾若賽喇木若拜達克若阿克¶
　　蘇若烏什若喀什噶爾若葉爾羌若和闐碁布星¶
　　羅同屬内地至土爾扈特逺隔俄羅斯境感慕¶
皇仁挈其部屬三萬餘衆越數萬里之逺誠心歸順¶
皇上撫綏安集俾恬居樂業等於内土齊民於是四衛¶
　　拉特咸依化宇分班¶
　朝貢職有成規乃至伊犁以外葱嶺以西鱗集仰流¶
<pb:KR2m0018_WYG_046-19b>¶
　　而至者逺抵西海則有若哈薩克左右部布魯特¶
　　東西部安集延瑪爾喀朗霍罕那木干塔什干巴¶
　　達克山博羅爾愛烏罕竒齊玉斯諤爾根齊諸部¶
　　落皆重譯輸誠遣使¶
　朝貢列為西域之外藩各以其輸欵來¶
　京之先後¶
召見賞賚或¶
賜宴於瀛臺或¶
<pb:KR2m0018_WYG_046-20a>¶
賜宴於熱河¶
　行宫俾得與觀燈火與觀¶
大閲各授以¶
敕書遣貢使齎奉回國其貢期或間年或三年無常期¶
　　其貢物罽刀馬匹各以其國之所有賔服之盛逺¶
　　訖汜濛猗歟盛已¶
　　相見儀¶
　國初定王公以下内外職官士民相見之儀其目曰¶
<pb:KR2m0018_WYG_046-20b>¶
　　宗室外藩親王相見曰宗室外藩郡王相見曰宗¶
　　室外藩貝勒相見曰宗室外藩貝子公相見曰京¶
　　官敵體相見曰在京屬官見長官曰國學師弟子¶
　　相見曰直省官敵體相見曰直省文官見長官曰¶
　　直省武職見長官曰直省官見學政鹽政曰京府¶
　　官屬相見曰直省文武官相見曰直省滿漢官相¶
　　見曰直省學校師弟子相見曰賔友相見曰受業¶
　　弟子見師長曰卑㓜見尊長辨等威慎禮度各有¶
<pb:KR2m0018_WYG_046-21a>¶
　　恒式其儀並見¶
大清通禮¶
　¶
　¶
　¶
　¶
　¶
　¶
<pb:KR2m0018_WYG_046-21b>¶
　¶
　¶
　¶
　¶
　¶
　¶
　¶
皇朝通志卷四十六¶
