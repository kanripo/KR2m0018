# -*- mode: mandoku-view; -*-
#+TITLE: 皇朝通志
#+DATE: 2015-08-24 22:51:01.706010
#+PROPERTY: ID KR2m0018
#+PROPERTY: BASEEDITION WYG    
#+PROPERTY: JUAN 卷一百二十三
<pb:KR2m0018_WYG_123-1a>¶
欽定四庫全書¶
皇朝通志卷一百二十三¶
　災祥畧(二/)¶
　　地類¶
　　順治二年河决考城之劉通口時河流北徙自午¶
　　溝至徐州河身漸涸至四年决口始塞河流疏通¶
　　三年直𨽻成安等縣水按分數免賦六年直𨽻真¶
　　定順徳廣平大名四府屬山西太原平陽汾遼澤¶
<pb:KR2m0018_WYG_123-1b>¶
　　五府州屬水並免額賦八年蘇州松江等府屬水¶
　　發銀米賑濟九年河决邳州水三日即退十三年¶
　　河南衛輝府屬湖南常徳府屬水並免額賦十五¶
　　年河决山陽之柴溝姚家灣塞之是年湖北地方¶
　　水又浙江寧波紹興二府沿海地方水並按分數¶
　　免賦十六年江南蘇州揚州淮安徐州鳳陽等屬¶
　　水全免舊欠錢糧十七年河南河决睢州杞縣虞¶
　　城柘城永城夏邑等處水又江南邳州蕭縣宿遷¶
<pb:KR2m0018_WYG_123-2a>¶
　　　沭陽等處水並按分數免賦十八年直𨽻霸州保¶
　　　定新城等州縣江西鄱陽等縣湖北沔陽黄梅廣¶
　　　濟等州縣水並按分數免賦¶
　　　康熙元年江南鳳陽泗州等屬福建閩縣等十二¶
　　　縣陜西西安鳳翔興安等屬水並按分數免賦二¶
　　　年直𨽻河間等處以夏潦被水按分數免賦並遣¶
　　　官經理修隄挑淺事宜三年松江上海等處水蠲¶
　　　免額賦四年河决安東之茒良口等處至十年以¶
<pb:KR2m0018_WYG_123-2b>¶
　　　次堵塞七年河决桃源之黄家觜次年堵塞是年¶
　　　直𨽻真定等五十州縣江南淮揚二府屬水分别¶
　　　免賦八年河决清河之三㲼口次年復决清河之¶
　　　王家營等處¶
詔命河道總督羅多創築縷隄以次堵塞是年陜西南鄭¶
　　　等處水按分數免賦九年直𨽻博野等二十九州¶
　　　縣江南蘇松淮揚四府屬浙江嘉湖二府屬水並¶
　　　按分數免賦淮揚被水較重¶
<pb:KR2m0018_WYG_123-3a>¶
特命部院大臣往勘水災發帑賑給並罷本年漕運自康¶
　　　熙六年以後民欠銀米盡皆豁免十年淮安揚州¶
　　　水蠲免正賦自康熙元年至六年逋賦全免十一¶
　　　年揚州府屬水全免本年額賦十二年直𨽻霸州¶
　　　寳坻等十三州縣江南六安贛榆等州縣水並按¶
　　　分數免賦十三年揚州髙郵寳應泰州鳳陽泗州¶
　　　滁州等處水蠲地丁銀漕次年仍免賦有差十四¶
　　　年河决徐州之潘家堂及宿遷之蔡家樓俱塞之¶
<pb:KR2m0018_WYG_123-3b>¶
　　　是年淮揚徐鳳四府屬水按分數免賦十五年黄¶
　　　水倒灌洪澤湖决髙堰三十四處時黄淮合併東¶
　　　下漕隄多潰¶
詔遣工部尚書冀如錫户部侍郎伊桑阿往視興工¶
命尚書靳輔為總河於十七年次第堵塞是年淮揚徐所¶
　　　屬水¶
特遣大臣往江南發銀米賑濟次年仍蠲免額賦十七年¶
　　　淮揚徐各屬水蠲停地丁漕項有差十九年淮揚¶
<pb:KR2m0018_WYG_123-4a>¶
　　蘇松常鎮等處水蠲停正賦並發帑賑濟二十¶
　　一年五月河决宿遷之徐家灣塞之六月河决宿¶
　　遷之蕭家渡是年大修兩河各隄工告竣至次年¶
　　三月塞蕭家渡决口河歸故道二十一年揚州髙¶
　　郵寳應泰州興化等處水蠲停正賦二十四年直¶
　　𨽻河間獻縣等縣江南宿遷興化邳州髙郵鹽城¶
　　等州縣山東郯城魚臺等縣水蠲免額賦二十六¶
　　年直𨽻霸州文安保定武清寳坻玉田豐潤等州¶
<pb:KR2m0018_WYG_123-4b>¶
　　縣江南淮揚二府屬水並按分數免賦二十七年¶
　　江南興化亳州邳州等州縣水按分數免賦並發¶
　　榖賑濟二十八年江南邳州等九州縣復水仍按¶
　　分數免賦二十九年江南六合等十五州縣衛浙¶
　　江紹興府屬水按分數免賦並撥榖賑濟三十年¶
　　雲南昆明等十州縣水按分數免賦三十二年直¶
　　𨽻順天保定河間永平四府水全免明年額賦三¶
　　十三年福建閩清等縣水撥榖賑濟三十五年黄¶
<pb:KR2m0018_WYG_123-5a>¶
　　　淮秋漲江南淮揚徐等處水撥米賑濟至次年復¶
　　　截留漕米散給並全免額賦是年直𨽻三十二州¶
　　　縣湖北九州縣衛水並按分數免賦三十六年江¶
　　　南山陽髙郵泗州潁州等處江西星子等縣水並¶
　　　按分數免賦三十七年福建臺灣地方水撥榖賑¶
　　　濟淮安揚州鳳陽府屬水並免額賦三十八年江¶
　　　南海州泗州盱眙等州縣湖北安陸府沔陽州等¶
　　　處水按分數免賦三十九年江南水泗州盱眙髙¶
<pb:KR2m0018_WYG_123-5b>¶
　　　郵清河及上江潁上等六州縣下江邳州等十六¶
　　　州縣各按分數免賦並除淮安揚州鳳陽三府上¶
　　　年額賦四十年五月泗州盱眙等處水時修築商¶
　　　家堰閉塞六壩從洪澤湖水長泛溢泗州盱眙等¶
　　　處被淹¶
命總河張鵬翮㑹同兩江督臣阿山親行察勘蠲停額賦¶
　　　四十一年山東濟兖青三府屬萊蕪新泰等州縣¶
　　　水全免明年額賦並發榖賑濟四十二年山東水¶
<pb:KR2m0018_WYG_123-6a>¶
　　　凡九十四州縣¶
詔截留漕糧遣官前往分路散賑並全免明年額賦四十¶
　　　四年江南江寧淮安揚州三府屬浙江寧波紹興¶
　　　二府屬廣東肇慶府屬湖北沔陽等州縣湖南岳¶
　　　州等州縣水撥榖賑濟並按分數免賦四十五年¶
　　　江蘇海州等十二州縣安徽潁州等州縣衛水按¶
　　　分數免賦四十七年江南蘇松等五府屬浙江湖¶
　　　州衢州台州各屬水發榖賑濟並免明年額賦四¶
<pb:KR2m0018_WYG_123-6b>¶
　　　十八年直𨽻武清等十三州縣水設厰賑濟並按¶
　　　分數免賦四十九年直𨽻霸州等七州縣江南邳¶
　　　州等十三州縣河南商邱等三十九州縣水發榖¶
　　　散給並按分數免賦五十年江蘇海州等十五州¶
　　　縣衛水按分數免賦五十二年廣東三水等縣福¶
　　　建侯官等縣水全免額賦五十四年江南太倉長¶
　　　洲等十四州縣衛湖廣江夏嘉魚等州縣水發榖¶
　　　散給並停免額賦是年直𨽻順天永平保定河間¶
<pb:KR2m0018_WYG_123-7a>¶
　　宣化五府屬水發米賑濟全免額賦五十五年江¶
　　南上元宣城等州縣衛浙江衢嚴二府金華新城¶
　　等三十州縣廬州等七衛水發榖賑濟按分數免¶
　　賦五十七年江南桐城等三十州縣廬州等七衛¶
　　水發榖賑濟按分數免賦五十八年江南髙郵等¶
　　州縣水按分數免賦五十九年江南淮揚二府屬¶
　　湖廣漢川潜江等州縣水發榖賑濟按分數免賦¶
　　六十一年直𨽻長垣等州縣山東夀張等州縣以¶
<pb:KR2m0018_WYG_123-7b>¶
　　黄汛驟漲被水發榖賑濟¶
　　雍正元年河南中牟直𨽻長垣等州縣黄水漫溢¶
　　發帑賑濟其陽武封邱中牟三縣各免五年額賦¶
　　二年江浙沿海州縣潮災發帑賑濟分别免賦直¶
　　𨽻山東河南三省雨水過多成災者一體給賑三¶
　　年直𨽻霸州薊州等七十四州縣衛河南祥符等¶
　　十九州縣水發倉給賑按分數免賦有差又山東¶
　　歴城等五十三州縣衛所水並免正賦福建廣東¶
<pb:KR2m0018_WYG_123-8a>¶
　　被水地方亦分别賑䘏四年安徽所屬之舒城無¶
　　為望江等州縣水發米煮賑其泗州災重處按户¶
　　給銀又浙江仁和等州縣水按災分免額賦五年¶
　　直𨽻玉田等二十三州縣水遣官賫銀分路散給¶
　　又湖北江水溢被災之江陵漢陽等州縣及武昌¶
　　荆州等衛盡除本年田賦七年雲南曲靖府屬水¶
　　按分數免賦八年北河溢直𨽻順徳廣平大名等¶
　　府水遣侍郎副都統等分四路散賑又山東河南¶
<pb:KR2m0018_WYG_123-8b>¶
　　江南瀕河州縣被災者一體賑䘏十一年江南海¶
　　溢蘇州松江二府屬之常熟華亭等二十九州縣¶
　　水如例賑䘏又直𨽻之薊州豐潤等處水並蠲賑¶
　　有差十二年江南徐州府屬州縣水分免正賦有¶
　　差十三年四川綦江合江等州縣水各免今年租¶
　　乾隆元年浙江仁和錢塘等縣湖北漢川江陵等¶
　　縣水免正賦及漕米有差二年河南西華等縣水¶
　　按分數免租四年安徽宿鳳等十五州縣水免本¶
<pb:KR2m0018_WYG_123-9a>¶
　　年銀糧五年江蘇豐沛等十州縣衛水免丁屯蘆¶
　　課河租各銀糧六年江南鳳陽潁州等府水分賑¶
　　災民其上元等二十八州縣並免其年額賦七年¶
　　江南黄淮交漲兩江水江蘇所屬江浦等州縣衛¶
　　安徽所屬之夀州等州縣衛各蠲租截漕¶
命大臣㑹同督撫勘賑是年湖北荆州安陸漢陽襄陽¶
　　徳安五府湖南長沙岳州常徳澧四府州江西贛¶
　　州吉安南安三府水各按分數免其年田租十一¶
<pb:KR2m0018_WYG_123-9b>¶
　　年淮黄漲江南沿河州縣水免額賦並截漕充賑¶
　　十二年山東九十八州縣水免額賦截留山東河¶
　　南漕運並撥天津倉米充賑是年江南海潮溢江¶
　　蘇崇明寳山上海南滙鎮洋常熟昭文江隂等縣¶
　　水蠲稅截漕有差十三年山東鄒平等二十州縣¶
　　水截漕加賑¶
命重臣巡視賑務十五年江蘇安徽二十七州縣水按¶
　　分數賑濟免災田地漕銀糧十八年黄淮漲淮揚¶
<pb:KR2m0018_WYG_123-10a>¶
　　徐府屬水尋以河决銅山隄宿靈虹泗等州縣亦¶
　　水¶
命大臣往視發帑截漕並撥附近各省米賑糶免今年¶
　　租十九年江南淮揚雨潦下江等處復水賑如例¶
　　其安徽泗盱等州縣亦分免額賦二十年江南淮¶
　　揚徐水按分數賑䘏設粥厰是年浙江杭州湖州¶
　　紹興府所屬亦水¶
予賑如例二十一年江南宿虹豐沛等十六州縣山東¶
<pb:KR2m0018_WYG_123-10b>¶
　　金鄉魚臺等縣水各蠲免按分數賑䘏是年河南¶
　　歸徳府之夏邑商邱永城虞城等縣并陳許兩府¶
　　州屬各縣亦以霪雨被水除田租免逋賦次年¶
特遣官查視優䘏並以工代賑疏濬渠道引積水達於¶
　　河二十二年漳河暴漲注衛河免直𨽻山東之被¶
　　水州縣賦並發粟散賑給銀葺居二十六年河南¶
　　久雨河溢祥符等縣水蠲䘏¶
命大臣㑹勘賑濟設粥厰直𨽻之大名天津山東之徳¶
<pb:KR2m0018_WYG_123-11a>¶
　　州曹州均以水截漕充賑是年建楊橋¶
　河神祠先是七月河溢遂潰楊橋堤乃築引渠釃河¶
　　溜兩匝月而合龍爰建祠並¶
頒額勒碑從大學士劉統勲請也二十七年直𨽻霪雨¶
　　所屬四十五州縣水按分數加賑又江蘇之清河¶
　　等十一州縣浙江之仁和等十七州縣均以水蠲¶
　　免漕賦三十年山東濟南等屬十五州縣江南安¶
　　池等五府屬水均蠲賑如例三十二年下江上元¶
<pb:KR2m0018_WYG_123-11b>¶
　　等十一縣上江懐寧等十三州縣江西南昌等十¶
　　三縣湖北黄梅等十三州縣水蠲䘏如例復¶
命於正賑外各按分數加賑三十五年直隸各屬水¶
諭部臣撥銀運米賑濟其浙江十四州縣災加賑亦如¶
　　之是年古北口山水驟發¶
特遣大臣齎銀運米逾格賑之三十八年江南水安東¶
　　山陽阜寧清河沭陽海州大河衛宿逋令勿收責¶
　　三十九年安徽夀州鳳陽等十州縣衛水分别蠲¶
<pb:KR2m0018_WYG_123-12a>¶
　　緩有差是年又因黄水驟漲免山陽清河鹽城阜¶
　　寧明年租並淮安大河二衛漕賦四十年直隸霸¶
　　州永清等十四州縣水於例䘏外加賑一月四十¶
　　三年黄河溢河南災¶
命重臣稽查截漕發帑賑之四十四年河南儀封延津¶
　　等十三州縣水蠲賑如例四十五年直隸霸州文¶
　　安等二十州縣水賑䘏有加是年張家油房漫口¶
　　河南考城等五縣水均加賑四十六年江南黄水¶
<pb:KR2m0018_WYG_123-12b>¶
　　溢上江之鳳泗等州縣下江之邳睢等州縣禾稼¶
　　受傷撥銀截漕賑之並分别加賑四十七年黄河¶
　　溢河南山東江南水¶
特命於例賑外各展賑¶
皇上厪念江南豐沛等縣及山東兖曹濟各屬災甚¶
諭令常予賑䘏災退後乃停四十八年重修雍正六年¶
　　所建之惠安觀先是四十六年冬青龍岡漫口合¶
　　龍¶
<pb:KR2m0018_WYG_123-13a>¶
　敕建¶
　　龍王廟以昭神貺四十七年更築新堤挑引渠自蘭¶
　　　陽至商邱一百七十餘里至是桃汛開放河流永¶
　　　慶安瀾大學士公阿桂等奏要工合龍全賴¶
　　河神黙佑請將蘭陽北岸恵安觀鳩工重修得¶
　旨允行並¶
　御書祠額刋詩以紀事焉四十九年黄河溢河南安徽¶
　　　等處水蠲租除欠¶
<pb:KR2m0018_WYG_123-13b>¶
　諭地方大吏督屬携帶錢米分途賑䘏其河南之商邱¶
　　　寧陵安徽之亳州等州縣分别加賑展賑有差¶
　　　　右水災¶
　　　順治三年湖廣興國等十州縣旱按分數免賦八¶
　　　年江南寧國等府旱按分數免賦九年江南旱¶
命督撫等按視災傷江蘇等處改折漕糧免派耗米安徽¶
　　　諸屬蠲免正賦十一年直隸山東浙江江南等處¶
　　　俱旱直隸八府屬山東二十一州縣浙江二十二¶
<pb:KR2m0018_WYG_123-14a>¶
　　　州縣江南五州縣並按分數免賦十四年四月京¶
　　　師旱¶
世祖章皇帝素服禱於¶
圜丘遣官致祭¶
方澤壇¶
　社稷壇¶
　神祇壇應時大雨十六年江西四十五縣湖南澧州等¶
　　　州縣貴州貴陽等府屬旱並免額賦十七年六月¶
<pb:KR2m0018_WYG_123-14b>¶
　　　京師旱¶
諭禮部今夏亢暘日乆農事堪憂朕念致災有由痛自刻¶
　責榖為民天非雨不遂竭誠祈禱積有日時乃精誠未¶
　達雨澤尚稽晝夜焦心不遑啟處兹卜于月之十三日¶
　預行齋戒黎明步至¶
南郊於夜子刻祭告¶
圜丘懇祈甘霖速降以拯災黎若仍不雨則再行躬禱務¶
　囘¶
<pb:KR2m0018_WYG_123-15a>¶
天意尋又¶
諭先詣¶
郊壇齋戒三日以十五日之夜子刻祭告届日丙申¶
親率諸王文武羣臣素服步至¶
南郊齋宿是日四際無雲頃之隂雲密布甘霖即降越三¶
　　　日戊戌行禮于¶
圜丘祭畢雨復大霈十八年江南青浦等二十七縣衛浙¶
　　　江二十九縣旱並按分數免賦¶
<pb:KR2m0018_WYG_123-15b>¶
　　　康熙三年江西四十一州縣旱按分數免賦四年¶
　　　三月京師旱¶
命禮部遣官同河道總督朱之錫往泰山祈雨五年湖北¶
　　　沔陽黄岡等十二州縣江西寧州等三十五州縣¶
　　　旱並按分數免賦九年直隸開州等十四州縣山¶
　　　東濟陽等二十九州縣旱並按分數免賦十年四¶
　　　月京師旱¶
聖祖仁皇帝諭旨深自刻責即詣¶
<pb:KR2m0018_WYG_123-16a>¶
南郊禱雨前期致齋三日素服詣¶
壇致祭甘霖立沛是年鳳陽廬州安慶等府旱¶
特遣部臣㑹同江南督撫截漕散賑並於江寧省㑹之地¶
　　　大設粥厰賑濟流民十三年山東泰安等五十二¶
　　　州縣旱按分數免賦十六年江西新建浮梁等十¶
　　　六州縣旱按分數免賦十七年六月京師旱¶
諭禮部朕惟天人感召理有固然人事失於下則天變應¶
　於上㨗如影響豈曰罔稽天氣亢𤾉禾苗枯槁朕夙夜¶
<pb:KR2m0018_WYG_123-16b>¶
　靡寧力圖修省躬親齋戒䖍禱甘霖前期致齋届日自¶
　西天門步行至¶
壇行禮時甘霖大沛是年江南鳳廬滁三屬旱按分數免¶
　　　賦並改折漕糧十八年蘇松府屬旱按分數免賦¶
詔發帑令江蘇巡撫等親行督賑二十年蘇松常鎮府屬¶
　　　旱分别蠲折額賦廣行設賑二十二年江西分宜¶
　　　等十七縣衛旱按分數免賦二十三年直隸邢臺¶
　　　等二十州縣湖北江夏等十五州縣旱按分數免¶
<pb:KR2m0018_WYG_123-17a>¶
　　　賦二十五年鳳陽徐州等處旱發銀米賑濟二十¶
　　　六年五月京師旱¶
諭九卿等曰京師為天下根本之地乃幾月不雨朕甚憂¶
　之欲躬行祈禱大小臣工宜盡誠齋戒毋循故事届期¶
上親製祭文素服自西天門步行詣¶
壇行禮即時雨足是年江西宜春等十縣旱按分數免賦¶
　　　二十八年六月京師旱¶
御製祭文遣官禱雨於¶
<pb:KR2m0018_WYG_123-17b>¶
圜丘是年直隸順天保定河間真定順徳廣平大名及宣¶
　　　化各府屬俱旱¶
詔遣官詳勘先行發賑並免去年未徴及本年春夏額賦¶
　　　又湖北武昌等四府屬二十州縣四衛荆州安陸¶
　　　等二府屬九州縣四衛旱先行賑濟免明年春夏¶
　　　額賦江西寧州袁州等三十二州縣衛旱按分數¶
　　　免賦二十九年山西太原大同二府屬旱撥榖賑¶
　　　濟河南開封彰徳衛輝懐慶四府屬甘肅涼州等¶
<pb:KR2m0018_WYG_123-18a>¶
　　　衛所旱按分數免賦三十年陜西西安鳳翔二府¶
　　　屬旱¶
命大臣往勘撥銀賑濟並免明年民屯各銀米又直隸七¶
　　　十七州縣河南二十三州縣旱按分數免賦三十¶
　　　一年山西蒲州解州等州縣旱撥榖賑濟江南六¶
　　　合等十三州縣旱按分數免賦是年陜西西安鳳¶
　　　翔連嵗遭旱撥銀米賑濟明年¶
上猶念陜西災民復免康熙三十三年額賦三十二年山¶
<pb:KR2m0018_WYG_123-18b>¶
　　　西平陽澤州沁州所屬旱¶
詔加賑濟全免積年逋賦三十三年直隸安州等十一州¶
　　　縣旱¶
命户部遣官散賑發糶並免明年額賦又湖廣黄州府屬¶
　　　黄岡等州縣武昌府屬江夏等州縣旱並按分數¶
　　　賑濟三十四年山西平陽府屬江西新淦建昌南¶
　　　康等縣旱停免額賦三十六年直隸霸州等十七¶
　　　州縣旱按分數免賦三十七年直隸豐潤等二十¶
<pb:KR2m0018_WYG_123-19a>¶
　　　二州縣旱撥榖賑濟四十年甘肅河州等處旱¶
詔巡撫親行散賑於較重之蘭州隴西安定等設厰煮粥¶
　　　其西安被旱之二十六州縣衛所並按分數免賦¶
　　　四十二年浙江衢州府屬湖南長沙等三府屬旱¶
　　　並按分數免賦四十三年山東歴城等三十一州¶
　　　縣衛旱發榖賑濟四十五年湖廣漢川等十五州¶
　　　縣衛旱撥榖賑濟四十六年江南浙江旱¶
詔截漕散賑免兩省明年丁銀積欠漕項四十九年福建¶
<pb:KR2m0018_WYG_123-19b>¶
　　　泉州漳州等屬旱截留漕糧散給並停徴本年額¶
　　　賦五十年江南六安等州縣旱按分數免賦五十¶
　　　二年甘肅靖逺環縣等十四州縣衛旱全免額賦¶
　　　五十三年江南上元桐城等五十四州縣浙江錢¶
　　　塘山隂等十六州縣湖廣嘉魚等十七州縣旱撥¶
　　　米賑濟並按分數免賦五十四年甘肅寧州等五¶
　　　州縣衛靖逺等二十八州縣衛旱¶
詔遣大臣巡視兼賑銀米全免明年額賦五十五年五月¶
<pb:KR2m0018_WYG_123-20a>¶
　　　畿輔旱¶
聖祖駐蹕熱河減膳齋戒¶
諭京師䖍誠祈雨越七日雨足始復常膳五十七年湖廣¶
　　　武昌鍾祥等十九州縣衛甘肅涼州古浪等衛旱¶
　　　按分數免賦五十八年甘肅㑹寧等十七州縣衛¶
　　　浙江錢塘等二十一州縣旱撥米賑濟蠲免額賦¶
　　　五十九年山西平陽汾州二府屬陜西宜川等縣¶
　　　衛旱發倉賑濟按分數免賦六十年陜西旱¶
<pb:KR2m0018_WYG_123-20b>¶
詔發銀米遣部員三路散賑江南徽州府歙縣等十二州¶
　　　縣浙江杭州府仁和等三十九州縣旱發倉賑給¶
　　　按分數免賦六十一年直隸贊皇等四十二州縣¶
　　　山東濟南兖州東昌青州四府屬州縣湖北鍾祥¶
　　　等州縣旱撥榖賑濟按分數免賦¶
　　　雍正元年五月京師旱¶
世宗憲皇帝諭禮部䖍誠祈雨並減膳齋戒精䖍致禱甘¶
　　　雨大沛羣臣諄請乃照常進膳是年直隸河南山¶
<pb:KR2m0018_WYG_123-21a>¶
　　　東旱發倉榖帑銀及截留漕米各遣官散賑又下¶
　　　江蘇松常鎮府屬之太倉溧陽等州縣上江廬州¶
　　　府屬之合肥舒城等縣浙江仁和富陽等州縣及¶
　　　台州衛嚴州所被旱者分别免賦二年春直隸旱¶
親詣黑龍潭致禱越數日¶
親祭¶
　歴代帝王廟甘雨大沛臣工衣盡沾濕各加¶
恩賜¶
<pb:KR2m0018_WYG_123-21b>¶
御製喜雨詩羣臣敬和是年湖廣岳州臨湘等縣衛旱按¶
　　　分數免賦三年山東平原等十七州縣衛旱免賦¶
　　　有差¶
　　　乾隆二年陜西靖邉等八州縣旱免其年租糧三¶
　　　年江南安徽等處旱免帶征逋賦及本年漕糧四¶
　　　年江南江常鎮淮揚徐海七府州旱免帶征應徴¶
　　　正賦其海安蕭碭四州縣尤重自雍正十三年以後¶
　　　逋賦悉予蠲除尋復議分别加賑八年直隸天津¶
<pb:KR2m0018_WYG_123-22a>¶
　　　河間深州等屬二十八州縣山東徳州等十三州¶
　　　縣旱分别賑䘏是年甘肅臯蘭靖逺平蕃等七州¶
　　　縣旱免額賦九年夏畿輔旱是歳四月行¶
常雩之禮¶
　皇上不乘輦不設鹵簿不作樂至五月初二日奉¶
　諭㫖一春以來雨澤稀少二麥黄萎今逾芒種之期甘¶
　　霖猶未普降切恐秋禾難以布種民食堪虞朕心憂¶
　　灼思過省愆無一時之暫釋朕詣¶
<pb:KR2m0018_WYG_123-22b>¶
　　暢春園問安¶
皇太后雖慈訓屢頒寛慰朕躬而每見¶
皇太后以天時亢旱憂形於色朕心更為不寧今日¶
皇太后從寢宫步行至園内¶
　　龍神廟䖍誠祈禱朕敬聞之下惶悚戰慄此皆朕之¶
　　不徳不能感召¶
天和而累¶
母后焦勞至於此極為人子者實無地以自容即刻前往¶
<pb:KR2m0018_WYG_123-23a>¶
　　請¶
安諄懇謝罪恐衆不知以為他故並諭内外臣工知之十¶
　　　三年陜西各屬旱¶
　命河南泛粟賑之是年福建亦旱截江浙漕糧海運以¶
　　　濟各蠲免如例十六年浙東五十四州縣旱截留¶
　　　漕糧並撥湖廣倉米賑糶緩征蠲賦十七年陜西¶
　　　三十七州縣山西十一州縣旱按分數賑濟各免¶
　　　其年額賦二十三年甘肅河東西旱如例蠲賑並¶
<pb:KR2m0018_WYG_123-23b>¶
　　　分别展賑有差二十四年夏畿輔旱時於孟夏行¶
常雩禮¶
　皇上以天時亢旱前期詣¶
壇齋宿時法駕鹵簿停止陳設翼朝由齋宫步行詣¶
天壇行禮五月¶
　皇上步禱¶
　社稷壇六月舉¶
大雩之禮先期徹膳䖍齋¶
<pb:KR2m0018_WYG_123-24a>¶
　御製祝文祭日戴雨纓冠素服步詣¶
圜丘行禮大雨立霈四境霑足乃令直隸所屬有司勸種¶
　　　晚禾酌借牛具耔種以待秋成是年甘肅臯蘭等¶
　　　二十五㕔州縣復旱其蠲賑視去歳有加仍分别¶
　　　展賑二十九年甘肅鞏昌等府屬旱免其年租是¶
　　　年江蘇江浦海州等處旱按災蠲免三十年浙江¶
　　　天台新昌寧海等縣旱賑䘏如例其甘肅河東西¶
　　　靖逺等十四㕔州縣旱¶
<pb:KR2m0018_WYG_123-24b>¶
　特命加賑並除歴年逋賦三十三年直隸霸州等五十¶
　　　州縣㕔旱分别蠲緩加賑有差三十七年甘肅臯¶
　　　蘭等二十五㕔州縣旱免地畝銀糧三十九年直¶
　　　隸天津河間等屬十六州縣旱銀米兼賑各按災¶
　　　蠲賦四十年江蘇句容等三十州縣衛安徽定逺¶
　　　等十二州縣衛及甘肅臯蘭等十八州縣旱各按¶
　　　災蠲免加賑展賑有差四十二年甘肅臯蘭等三¶
　　　十二㕔州縣旱蠲賑如例復展賑四十三年河南¶
<pb:KR2m0018_WYG_123-25a>¶
　　旱被災較重之汲淇臨漳三縣緩徴額賦是年以¶
　　河南山東雨澤稀少將四十五年輪免錢糧即於¶
　　本年蠲免其已徴者准作明年正供四十九年河¶
　　南衛輝府屬九縣懐慶彰徳開封府屬十六縣直¶
　　隸大名等屬七州縣旱免上年逋賦五十年河南¶
　　旱¶
命分别蠲賑有差是年山東濟南各府屬三十州縣安¶
　　徽亳州等八州縣旱截漕給賑其江蘇淮安等府¶
<pb:KR2m0018_WYG_123-25b>¶
　　屬撥漕平糶其五十一年安徽輪免錢糧即於是¶
　　年蠲免¶
　　　右旱災¶
　¶
　¶
　¶
　¶
皇朝通志卷一百二十三¶
