# -*- mode: mandoku-view; -*-
#+TITLE: 皇朝通志
#+DATE: 2015-08-24 22:50:59.609489
#+PROPERTY: ID KR2m0018
#+PROPERTY: BASEEDITION WYG    
#+PROPERTY: JUAN 卷二十九
<pb:KR2m0018_WYG_029-1a>¶
欽定四庫全書¶
皇朝通志卷二十九¶
　地理畧(六/)¶
　　水道二¶
　　黄河¶
　　黄河源出崑崙山在今回部極西境有三源一為¶
　　喀什噶爾河出喀什噶爾城極西之哈喇庫勒迤¶
　　北兩水合流南注東㑹支河經城東流計千餘里¶
<pb:KR2m0018_WYG_029-1b>¶
　　一為葉爾羌河出葉爾羌城西南山内紆折出山¶
　　分流經城左右復合亦千餘里㑹喀什噶爾河一¶
　　為和闐河出南山二源分流名玉隴哈什河哈喇¶
　　哈什河夾額里齊城而北合流數百里與喀什噶¶
　　爾河葉爾羌河㑹東流有阿克蘇河源出北山名¶
　　托什干河經烏什城北迤南至阿克蘇城南又南¶
　　流來㑹遂名塔里木河東流有木素爾河源出北¶
　　山西南流又東過拜城又東過賽刺木城合庫車¶
<pb:KR2m0018_WYG_029-2a>¶
　　之赫色勒河過沙雅爾城北來㑹又東流有海都¶
　　河源出北山之裕勒都斯經哈喇沙爾城西滙為¶
　　博斯騰淖爾自淖爾流出經庫隴勒境來㑹又東¶
　　滙於羅布淖爾而伏即古所謂鹽澤蒲昌海也河¶
　　水伏流千餘里東南有孔道斜直青海之西境重¶
　　發於巴顔喀喇山噶達素齊老之上涌為天池水¶
　　色獨黄流為阿勒坦河三百餘里入扵鄂郭淖爾¶
　　即元史所謂星宿海也東南流出注於札楞淖爾¶
<pb:KR2m0018_WYG_029-2b>¶
　　又東南注於鄂楞淖爾又折東南流始名黄河又¶
　　東南流經阿木奈瑪勒占木遜山之南亦名大雪¶
　　山即禹貢導河之積石也其南有三昆都倫河一¶
　　曰得特昆都倫一曰多木達都昆都倫一曰道喇¶
　　昆都倫三河先後來注之折而轉西北流繞大雪¶
　　山之北又折東流經庫庫淖爾之南庫庫淖爾即¶
　　青海也有恰克圖河魁屯西里河碩爾渾河來㑹¶
　　又東北入甘肅河州歸徳所邉¶
<pb:KR2m0018_WYG_029-3a>¶
　　(臣/)等謹案古言河出崑崙莫詳其地史記漢書言¶
　　張騫窮河源河出葱嶺一源出于闐伏於鹽澤重¶
　　出於積石酈道元水經注因之但言之未能詳盡¶
　　論者疑為荒邈不經元篤什窮源得之於星宿海¶
　　反以今大雪山為崑崙而以河源為在崑崙之西¶
　　仍訛踵謬習傳不察乾隆四十七年¶
皇上命使告祭河神務窮真源始知河之重源在星宿¶
　　海西三百餘里噶達素齊老之上天池濆涌水色¶
<pb:KR2m0018_WYG_029-3b>¶
　　獨黄流為阿勒坦河為黄河重發之明證而崑崙¶
　　在回部極西在今實為版圖之内故喀什噶爾葉¶
　　爾羌之西巨嶺綿亘千有餘里即古之葱嶺二源¶
　　交發所謂河出葱嶺也和闐即于闐所謂一源出¶
　　于闐也葱嶺及和闐南山岡巒横接實崑崙之支¶
　　體即爾雅所云河出崑崙墟也羅布淖爾之伏阿¶
　　勒坦河之重見稽圖勘蹟瞭如指掌元人誤以大¶
　　雪山為崑崙者以河經其地有三昆都倫河來入¶
<pb:KR2m0018_WYG_029-4a>¶
　　因字音之近而妄指之其舛甚矣伏讀¶
聖製河源詩讀宋史河渠志文河源簡明語¶
切指前古相傳之誤並¶
命儒臣纂輯河源紀畧¶
諭㫖煌煌原委秩然大河靈蹟至¶
聖代而始論定謹禀承載述一洗從前各志之舛畧云¶
　　黄河入河州有青海南境諸水來㑹過小積石山¶
　　經蘭州府西有大夏河即古灕水來㑹又東有洮¶
<pb:KR2m0018_WYG_029-4b>¶
　　河來㑹(洮河/見後)又東有湟水來㑹(湟水/見後)又東有莊浪¶
　　河來㑹又東循長城經金縣境有浩尾河來㑹又¶
　　北有㑹寧安定二縣水來㑹出長城又東南流入¶
　　折東北有清水河自固原州來㑹又經靈州北東¶
　　北經寧夏府境又東北出邉經河套鄂爾多斯部¶
　　地分流復合折東南經烏喇特部境又東南有黒¶
　　河自歸化城境來㑹南流入山西平魯縣邉界自¶
　　此而南出河套東岸為山西境西岸為陜西境經¶
<pb:KR2m0018_WYG_029-5a>¶
　　河曲縣西府谷縣東又經保徳州東岢嵐州西又¶
　　經神木縣東興縣西有蔚汾水自嵐縣經興縣來¶
　　㑹又經葭州東臨縣西過孟門鎮又經永寕州西¶
　　吳堡縣東有白泉河即古離石水自永寧州合寧¶
　　鄉縣諸水來㑹折西南經清澗縣東有榆林水合¶
　　米脂縣綏徳州諸水及奢延川來㑹又經石樓縣¶
　　西延川縣東又經永和縣西延長縣東有延水自¶
　　延安府來㑹又南經大寧縣西有昕川合隰州蒲¶
<pb:KR2m0018_WYG_029-5b>¶
　　縣大寧縣諸水來㑹又南經宜川縣東吉州西其¶
　　南為壺口山又南有汾川水合銀川丹陽諸水來¶
　　㑹又東南經鄉寧縣西韓城縣東其東岸為河津¶
　　縣之龍門山西南流有汾水來㑹(汾水/見後)又經郃陽¶
　　縣東臨晉縣西又經朝邑縣東蒲州永濟縣西有¶
　　涑水自絳縣聞喜縣合安邑解州猗氏臨晉諸水¶
　　來㑹又南經朝邑縣南有洛河來㑹(洛河/見後)又經華¶
　　隂縣東有渭水來㑹(渭水/見後)折東流至潼闗南岸入¶
<pb:KR2m0018_WYG_029-6a>¶
　　河南閿鄉縣境又東經芮城縣南又經靈寳縣北¶
　　有宏農河來㑹又經陜州北平陸縣南又東過底¶
　　柱山經澠池縣北垣曲縣南有清水出絳縣沇水¶
　　出王屋山來㑹又東北岸亦入河南界經新安縣¶
　　北濟源縣南又經孟津縣北孟縣南又經鞏縣北¶
　　有濟水自北來㑹(濟水/見後)又經温縣南鞏縣北又經¶
　　汜水縣北有洛水來㑹(洛水/見後)又東北有豬龍河來¶
　　㑹(豬龍河/見後)又東南有沁水來㑹(沁水/見後)又經滎陽縣¶
<pb:KR2m0018_WYG_029-6b>¶
　　北又東經滎澤縣北原武縣南鄭州北又經陽武¶
　　縣南中牟縣北又經延津縣南祥符縣北封邱縣¶
　　南陳留縣北又東南經南陽考城縣北又東入山¶
　　東界經曹縣南又東經單縣南又東南流入江南¶
　　界經碭山縣北豐縣南蕭縣北沛縣南又東南經¶
　　徐州府城北又經邳州南睢寧縣北又東經宿遷¶
　　縣南桃源縣北又東南至清河縣南即清口淮水¶
　　洪澤湖水來㑹(淮水/見後)東北流經山陽縣之清江浦¶
<pb:KR2m0018_WYG_029-7a>¶
　　北經阜寧縣北安東縣南又東北過雲梯闗入於¶
　　海¶
　　(臣/)等謹案禹貢舊河道自積石以下至今滎澤縣¶
　　與今水道並同滎澤以下自原武縣北東逕陽武¶
　　延津二縣北新鄉汲縣南又東北至濬縣西南大¶
　　伾山在焉折北行經内黄湯隂安陽㑹漳水經臨¶
　　漳大名成安肥鄉曲州平鄉廣宗至鉅鹿古大陸¶
　　澤在焉又北經南宫新河冀州束鹿深州衡水武¶
<pb:KR2m0018_WYG_029-7b>¶
　　邑武强阜城獻縣交河青縣静海大城寳坻至天¶
　　津直沽口入於渤海¶
　　入河諸水¶
　　洮河源出洮州㕔西南邉外之西傾山東麓入邊¶
　　經洮州㕔南岷州西北又東北經舊臨洮府南又¶
　　北有三岔河自邊外來㑹西北流至蘭州府西境¶
　　入黄河¶
　　湟水即洛都水源出西寧府西北邉外當青海之¶
<pb:KR2m0018_WYG_029-8a>¶
　　東東流入西寧邊有北川河即古破羌水南川河¶
　　即古六谷水並㑹東南流經碾伯縣至大通縣與¶
　　大通河㑹大通河即古浩亹水源出青海之西北¶
　　境包青海而東合甘州府之滿楚客河東南流經¶
　　大通縣來㑹又東南入黄河¶
　　汾水源出静樂縣北管涔山南流合碾河又南有¶
　　嵐河自嵐縣來㑹東南流經太原府陽曲縣西又¶
　　經太原縣西有晉祠水來㑹又南有榆次縣水來¶
<pb:KR2m0018_WYG_029-8b>¶
　　㑹經徐溝縣北有洞渦水自樂平縣合夀陽縣平¶
　　定州徐溝縣諸水來㑹經交城縣南有祁縣水來¶
　　㑹又西南有文水來㑹又西經平遥縣西汾州府¶
　　汾陽縣東又經孝義縣東又西南經介休縣北有¶
　　中都水自遥平縣來㑹經靈石縣南又西南經汾¶
　　西縣東折東南經霍州西又經趙城縣西有彘水¶
　　霍水自霍山來㑹又經洪洞縣西又經平陽府臨¶
　　汾縣西北分二𣲖一經襄陵縣南一經縣西屈曲¶
<pb:KR2m0018_WYG_029-9a>¶
　　復合又西南經太平縣東曲沃縣北又經絳州城¶
　　南有澮河自翼城曲沃縣來㑹又經稷山縣南河¶
　　津縣南又西南至榮河縣北入黄河¶
　　北洛水即古漆沮源出慶陽府安化縣北境東南¶
　　流經保安縣西南曰洛河又東南經安塞縣南甘¶
　　泉縣北又南經鄜州東折西南經洛川縣西又南¶
　　經中部縣東有華池河自合水縣合清水河來㑹¶
　　又南有沮水自中部縣來㑹經宜君縣北又經白¶
<pb:KR2m0018_WYG_029-9b>¶
　　水縣東澄城縣西有白水大浴河來㑹又經蒲城¶
　　縣東朝邑縣南入黄河¶
　　渭水源出渭源縣西鳥鼠山東南流經鞏昌府隴¶
　　西縣北又經寧逺縣北有漳河來㑹又東北有桃¶
　　花山水自通渭縣來㑹經伏羌縣北有華川水來¶
　　㑹經秦安縣西南秦州北有羅玊河自静寕州來¶
　　㑹又東南有秦州河來㑹經清水縣南又東經隴¶
　　州南境又東經寳雞縣西又東經鳳翔府鳳翔縣¶
<pb:KR2m0018_WYG_029-10a>¶
　　南境有汧陽河即古汧水自隴州來㑹經岐山縣¶
　　南扶風縣西又經郿縣北武功縣南又經盩厔縣¶
　　北有黒水來㑹其北岸有鳳翔岐山扶風諸縣水¶
　　來㑹稍東有赤水自終南山來㑹經興平縣南鄠¶
　　縣北咸陽縣東有豐水自鄠縣合滈水潏水東北¶
　　流來㑹經西安府長安縣北咸寕縣北髙陵縣南¶
　　有涇水來㑹(涇水/見後)稍東有灞水自藍田縣滻水自¶
　　髙陵縣來㑹又經臨潼縣北有淳化河清峪河自¶
<pb:KR2m0018_WYG_029-10b>¶
　　淳化縣經涇陽三原髙陵諸縣合耀州之沮水宜¶
　　君縣之漆水過富平縣來㑹又經渭南縣北又東¶
　　經華州西北又東北經同州府大荔縣南華隂縣¶
　　北有水自太華山來㑹又東北入黄河¶
　　涇水源出平涼府西北笄頭山經府城北又經華¶
　　亭縣東北崇信縣北有汭水自隴山來㑹又東北¶
　　有鎮原縣水來㑹經長武縣北有盤口河自涇州¶
　　來㑹稍南有馬連河自慶陽府合環縣合水寧州¶
<pb:KR2m0018_WYG_029-11a>¶
　　正寧諸水來㑹又南有黒水河自靈臺縣來㑹經¶
　　邠州北有温涼河來㑹經永夀縣東北有大谷鎮¶
　　水來㑹經淳化縣西又經醴泉縣東北有水自乾¶
　　州來㑹經涇陽縣南又經高陵縣南㑹渭水¶
　　洛水即豫州川源出陜西商州雒南縣西冡領山¶
　　經縣北東入河南界經盧氏縣南熊耳山北又經¶
　　永寕縣南宜陽縣北又東北經河南府洛陽縣西¶
　　南有澗水合榖水自澠池新安縣來㑹又東經府¶
<pb:KR2m0018_WYG_029-11b>¶
　　城南有𤄊水自北來㑹又經孟津縣偃師縣南有¶
　　伊水自盧氏縣經嵩縣伊陽宜陽洛陽諸境來㑹¶
　　又東北經鞏縣汜水縣入黄河¶
　　濟瀆源出懐慶府濟源縣西北與山西垣曲陽城¶
　　接界之王屋山即禹貢沇水也經濟源縣北分二¶
　　𣲖一經鞏縣西北境入河一東流為豬龍河經府¶
　　城南又經温縣北又經武陟縣南入黄河其南岸¶
　　為滎澤東為滎陽即禹貢溢為滎地自西漢末不¶
<pb:KR2m0018_WYG_029-12a>¶
　　復溢為滎也¶
　　沁水源出山西沁州沁源縣北之綿山東南流經¶
　　縣南又南經屯留縣西岳陽縣東又南經沁水縣¶
　　東有海河來㑹又東南經澤州府城西北陽城縣¶
　　東有澤河來㑹又南入河南界經懐慶府北境有¶
　　廣濟河支津來㑹又北有大丹河水自潞安府經¶
　　髙平陵川鳳臺諸縣合諸水來㑹又東經温縣北¶
　　至武陟縣東入黄河¶
<pb:KR2m0018_WYG_029-12b>¶
　　淮水¶
　　淮水出河南南陽府桐栢縣西南之桐栢山東南¶
　　流經湖北隨州北界又折而北經桐栢縣東折東¶
　　流經信陽州北正陽縣南羅山縣北有溮河自信¶
　　陽州來㑹經息縣南有小黄河自羅山縣來㑹又¶
　　東分二𣲖合於光州西北又東經固始縣西北有¶
　　南汝水來㑹(南汝水/見後)南有光山縣水來㑹又東北¶
　　有曲河自商城縣史河自固始縣來㑹又東北入¶
<pb:KR2m0018_WYG_029-13a>¶
　　江南界經潁州府阜陽縣南南汝水支津來㑹東¶
　　南流經霍邱縣北潁上縣南有澧河來㑹又東南¶
　　有淠河自霍山縣經六安州來㑹折東北經夀州¶
　　西有沙河合汝水潁水來㑹(沙河汝水/潁水見後)又東北有¶
　　東肥河來㑹又東北有芍陂沿河水來㑹又東北¶
　　有廬州府北水來㑹經懐逺縣南有渦河亦名西¶
　　肥河自河南太康縣鹿邑縣經江南亳州分二支¶
　　一經太和縣潁上縣至夀州來㑹一經柘城縣鹿¶
<pb:KR2m0018_WYG_029-13b>¶
　　邑縣過亳州䝉城縣懐逺縣來㑹又東北有北肥¶
　　河自宿州來㑹又東有龍子河自鳯陽府鳯陽縣¶
　　來㑹又東經鳯陽府北又經五河縣南有澮河水¶
　　自河南永城縣分支經宿州來㑹又東有沱河自¶
　　羊城湖來㑹分二支一東北為潼河一東流復合¶
　　有池河自定逺縣来㑹又東經旴&KR0455;縣北泗州南¶
　　東北滙為洪澤湖湖之西北有睢河自碭山蕭縣¶
　　宿州靈璧睢寧來注之其西北為桃源縣境南岸¶
<pb:KR2m0018_WYG_029-14a>¶
　　迤西北為髙家堰北岸為清河縣境為全湖之委¶
　　北流至清口黄河自西來㑹東北並流入於海¶
　　(臣/)等謹案淮源出桐栢其中峰曰胎簪山絶頂有¶
　　大石盤陀廣十餘畝凹處成潭泉從石間出或伏¶
　　或見即禹貢導淮之桐栢也詳¶
御製淮源記謹識以見考古之精覈焉¶
　　入淮諸水¶
　　南汝水源出遂平縣西南境之洪山龍陂東北流¶
<pb:KR2m0018_WYG_029-14b>¶
　　經縣城南又東經上蔡縣南汝陽縣北又東南有¶
　　小沙河自確山縣來㑹又東南有呉寨河自泌陽¶
　　縣經確山正陽縣來㑹又東南經新蔡縣東有洪河¶
　　自西平上蔡縣來㑹經固始縣西北入於淮其分¶
　　一支經江南潁州府界亦入於淮¶
　　沙河即古滍水源出魯山縣西境東流經縣南又¶
　　東經寳豐縣南葉縣北有輝河來㑹經舞陽縣東¶
　　北有汝水來㑹(汝水/見後)又東有濃河自舞陽縣經葉¶
<pb:KR2m0018_WYG_029-15a>¶
　　縣郾城來㑹又東經上蔡縣北又東至商水縣西¶
　　北有潁水滎陽水來㑹(穎水滎陽/水見後)折東南流至陳¶
　　州府南分二支一南流為項城北沈邱南之渦河¶
　　有汾河自西北經項城縣來㑹又東南入江南界¶
　　經太和縣西潁州府北㑹北支一為沈邱北之沙¶
　　河東北流入太和縣西北折東南至潁州府北有¶
　　茨河來㑹又東南與渦河合又東南經潁上縣北¶
　　又東南入於淮水¶
<pb:KR2m0018_WYG_029-15b>¶
　　汝水源出嵩縣西南南陽府北界山東流經縣南¶
　　之伏牛山即天息山又東北經伊陽縣南又東北¶
　　經汝州城南又東南經寳豐縣北郟縣南又東南¶
　　經襄城縣西南又東南㑹沙河¶
　　潁水源出登封縣北少室山南流經縣西折東南¶
　　經宻縣南禹州北分二𣲖一東北流經新鄭長葛¶
　　縣過許州至臨潁縣一東南流經襄城縣過許州¶
　　至臨潁縣而合又東南有渚河自汝州經襄城臨¶
<pb:KR2m0018_WYG_029-16a>¶
　　潁縣來㑹又東流至商水縣西北㑹沙河¶
　　滎陽水源出鞏縣汜水縣南東北流經滎陽縣東¶
　　折而東曰索河又東有京河來㑹經滎澤縣南鄭¶
　　州北有東京河來㑹又東南有磨河來㑹名小賈¶
　　魯河又東南經中牟縣北又東南經開封府西南¶
　　又南經通許縣西尉氏縣東又東南至扶溝縣北¶
　　有雙泊河自宻縣經禹州新鄭長葛鄢陵諸境來¶
　　㑹又東南經西華縣北又南至商水縣㑹沙河¶
<pb:KR2m0018_WYG_029-16b>¶
　　山東諸水¶
　　大清河自東平州東之戴村壩西分洩汶河之水¶
　　合沙河西北流經州城西南有水自城北來㑹經¶
　　東阿縣西東北流經平隂縣西北又東北經長清¶
　　縣北又經齊河縣東南有玉符河自厯城縣來㑹¶
　　又東至濟南府城北有趵突泉水即古濼水自府¶
　　西南來㑹又東經濟陽縣東又東北有繡江河自¶
　　章邱縣來㑹又東北經齊東縣西又經青城縣北¶
<pb:KR2m0018_WYG_029-17a>¶
　　又經濵州南蒲臺縣北又東北經利津縣東南入¶
　　於海¶
　　小清河源出章邱縣東南北流有水自鄒平縣來¶
　　㑹折東北經滸山泊曰小清河經新城縣西北有¶
　　孝婦河自萊蕪臨淄長山縣來㑹又東經髙苑縣¶
　　南又經博興縣南有烏河即古時水自臨淄新城¶
　　髙苑來㑹又經樂安縣北又東北入於海¶
　　(臣/)等謹案大清河小清河即古濟水故道濟水勁¶
<pb:KR2m0018_WYG_029-17b>¶
　　疾往往穴地伏流濆湧四出即遷徙分合亦復不¶
　　定然經流大概及其迭隠迭見之性則千古未有¶
　　異也今考河南濟源縣之濟瀆即濟水發源之始¶
　　惟以既入於河而自漢以後不復見其溢而為滎¶
　　之跡故列扵入河巨川之内至今大清河所厯皆¶
　　古濟水所經而小清河入海之口正禹貢入海故¶
　　道世儒疑伏見之説為難信而以濟水為絶流已¶
　　久不知濟水之所以别於他水者正因伏見不常¶
<pb:KR2m0018_WYG_029-18a>¶
　　故蹤跡靡定而經流所在自行入海故蹟仍自顯¶
　　然伏讀¶
御製濟水考辨眀濟瀆之本性指示禹貢之恒道四瀆¶
　　之一始可證其原委今謹載二清河現在實跡古¶
　　道之離合盖可考見焉¶
　　汶水源出萊蕪縣東北西流經縣城西北有牟汶¶
　　水來㑹又西有㑹河諸水來㑹又西遶泰山支麓¶
　　經泰安府南有泮河水自濟南府來㑹折南流有¶
<pb:KR2m0018_WYG_029-18b>¶
　　汶河自新泰蒙隂經泰安縣來㑹經寧陽縣北又¶
　　經汶上縣北有浄泉水自東平州來㑹又西南至¶
　　汶上西南境之南旺分流南北置二閘南並蜀山¶
　　湖北貫馬踏湖為運河水脊(運河/見後)¶
　　泗水源出泗水縣東西流經縣城北折西南至曲¶
　　阜縣東北有嶮河來㑹又西南至兖州府東北分¶
　　二支一穿府城至濟寧州入運河一經城東有雩¶
　　河出尼山下經曲阜縣城來㑹西南流有白馬河¶
<pb:KR2m0018_WYG_029-19a>¶
　　自鄒縣來㑹又西南入於運河¶
　　沂河源出沂水縣西北經縣城西折而西南有東¶
　　汶河自䝉隂縣來㑹南流至沂州府東北有祊河¶
　　自費縣來㑹又南有涑河亦自費縣來㑹又西南¶
　　經郯城縣西又西南入江南邳州界有涑河支津¶
　　來㑹又西南分三𣲖其二支先入運河一支滙為¶
　　駱馬湖於湖之南入運河¶
　　淄水源出淄川縣西南東北流經臨淄縣東又北¶
<pb:KR2m0018_WYG_029-19b>¶
　　經樂安縣東南又東北入清水泊有北陽河自青¶
　　州府治益都縣經夀光縣西至樂安縣東南入清¶
　　水泊由泊東北入海¶
　　瀰河即古巨洋水源出臨胊縣南北流經益都縣¶
　　東南有陸康河季家河來㑹又東北有南洋河自¶
　　青州府來㑹經夀光縣東南有大丹河小丹河自¶
　　臨朐縣昌樂縣來㑹又東北入海¶
　　于河即虞水出昌樂縣東南經濰縣西有小于河¶
<pb:KR2m0018_WYG_029-20a>¶
　　來㑹又東北有白狼支津來㑹又東貫長泊而北¶
　　入於海¶
　　白狼河源出昌樂縣南東北流經濰縣東分二支¶
　　一㑹于河一東流有東于河來㑹又東北經長泊¶
　　南入於海¶
　　濰水俗曰東淮河源出莒州北東南流至諸城縣¶
　　西又東有福山水來㑹折西北有大浯河小浯河¶
　　來㑹經安邱縣東有東汶河自沂水縣來㑹經濰¶
<pb:KR2m0018_WYG_029-20b>¶
　　縣東至昌邑縣東南又東北入於海¶
　　北膠河源出膠州西北經髙宻縣東入百&KR0890;湖有¶
　　分水嶺北水來㑹北流有藥石河自平度州來㑹¶
　　又西北至昌樂縣東又北入於海¶
　　南膠河出髙宻縣分水嶺南東流有白沙河自平¶
　　度州來㑹折東南經膠州北有大沽河合小沽河¶
　　來㑹又南入於海¶
　　運河¶
<pb:KR2m0018_WYG_029-21a>¶
　　(臣/)等謹案運河以汶水南旺為上源北至天津南¶
　　至黄淮近地水泉無數無不引為便漕之用兹謹¶
　　敘載河道經由之州縣及所引之諸水用誌大畧¶
　　而江南運河亦以次類著焉¶
　　運河自山東汶上縣南旺北流經鄆城縣東北東¶
　　平州西南境西北流有魏河自直𨽻開州經清豐¶
　　縣入山東濮州經范縣夀張縣來㑹西北流經夀¶
　　張縣東陽榖縣西北流經聊城縣南又北經東昌¶
<pb:KR2m0018_WYG_029-21b>¶
　　府城東又北經堂邑縣東北又經博平縣西北清¶
　　平縣西又北經臨清州城有衛河來㑹河勢始盛¶
　　自此以下不復置閘(衛河見/前卷)北流經夏津縣西直¶
　　𨽻清河縣東東北流經武城縣西南又東北經直¶
　　𨽻景州東境又經東光縣西又北經南皮縣西又¶
　　東北經滄州西北又東北滹沱河合漳河來㑹(滹/沱)¶
　　(河漳河/見前卷)北流經青縣東静海縣西又東北至天津¶
　　府城北白河與桑乾諸水來㑹(白河桑乾/河見前卷)又東南¶
<pb:KR2m0018_WYG_029-22a>¶
　　至大沽入海漕舟至天津即溯白河以達於¶
　京師¶
　　運河自南旺南流並蜀山湖隄經嘉祥縣東北境¶
　　又南至濟寧州西南有府河即泗水支流自兖州¶
　　府合汶上縣之光河來㑹又東南泗水來㑹(泗水/見前)¶
　　經魚臺縣東北並昭陽湖隄有界河自滕縣來㑹¶
　　經滕縣西有荆溝河來㑹又東南有漷河來㑹又¶
　　東南經江南沛縣東北界又東經沛湖口有玉花¶
<pb:KR2m0018_WYG_029-22b>¶
　　河來㑹又東經山東嶧縣西界有盤龍河來㑹又¶
　　東南經微山湖口北又東經嶧縣南境有巨龍河¶
　　自費縣來㑹又東南入江南邳州西北界有泇河¶
　　自費縣來會又南有沂河支津二來㑹又東南沂¶
　　河東𣲖滙駱馬湖來㑹(沂河/見前)又經宿遷縣東北其¶
　　東分一𣲖為鹽河經沭陽縣入碩項湖至海州入¶
　　於海運河經桃源縣北又經清河縣北其東又分¶
　　一派經安東縣北㑹碩項湖入於海運河即於清¶
<pb:KR2m0018_WYG_029-23a>¶
　　河縣東南入黄河其西南即清口黄河淮水交㑹¶
　　之處東入於海運河分淮水一支東流折東北經¶
　　清江浦前東南流經淮安府城西其東岸洩水支¶
　　河口為澗河為射陽湖又南流東岸為涇河為廣¶
　　洋湖又南經寳應湖北口東岸有洩水支河入廣¶
　　洋湖又經寳應縣西西岸濵寳應湖東岸皆有洩¶
　　水支河又南經髙郵湖東又南經髙郵州城西又¶
　　南經邵伯湖東又南東岸并有洩水支河折西南¶
<pb:KR2m0018_WYG_029-23b>¶
　　經揚州府城東分二派一南流又分支津先後由¶
　　𤓰洲入江一西南流經儀徴縣東北又經城南西¶
　　南流入於江¶
　　運河自鎮江府丹徒縣西北之京口經府城西南¶
　　有支港入於大江又東南經練湖東經丹陽縣西¶
　　北分繞城之左右而南分一支入於大江又南有¶
　　南運河自溧陽金壇合長蕩湖支津及太平府來¶
　　㑹又南有丁義河白鶴溪自金壇縣來㑹又東南¶
<pb:KR2m0018_WYG_029-24a>¶
　　分一支曰孟河入大江至常州府西北分二支曰¶
　　橋河曰新園河入大江有長蕩湖支津自宜興縣¶
　　來㑹分一支經江隂縣入於大江又東分一支曰¶
　　曹港河通江隂常熟崐山太倉諸境運河經無錫¶
　　縣西北分一支經江隂㑹諸水入大江又南有湖¶
　　埭鎮水自溧陽宜興金壇來㑹經無錫縣城又南¶
　　分一支為二𣲖通常熟崑山諸境又南經滸墅闗¶
　　有光福河自太湖來㑹又東南至蘇州府城分絡¶
<pb:KR2m0018_WYG_029-24b>¶
　　左右而南有木瀆河自太湖合石湖諸渠來㑹城¶
　　東南北三面支港縱横屬縣並達經吳江縣北而¶
　　東貫吳淞江又東南有松江府河來㑹又南有溪¶
　　河即湖州府運道東北流來㑹入浙江界經秀水¶
　　縣北有水自烏鎮南通桐鄉西通湖州府來㑹其¶
　　東有支渠達嘉善縣及松江府又南至嘉興府城¶
　　北分絡左右而南有支渠通屬縣境經桐鄉縣東¶
　　南有長水塘接海寧海鹽二縣又西南有桐鄉河¶
<pb:KR2m0018_WYG_029-25a>¶
　　來㑹經石門縣城南有河自德清縣來㑹又西南¶
　　至長安鎮有支河通海鹽平湖嘉善達於杭州又¶
　　經徳清縣東境至仁和縣北而海寧徳清餘杭諸¶
　　水皆㑹過北新闗至杭州府城之北¶
　¶
　¶
　¶
　¶
<pb:KR2m0018_WYG_029-25b>¶
　¶
　¶
　¶
　¶
　¶
　¶
　¶
皇朝通志卷二十九¶
