# -*- mode: mandoku-view; -*-
#+TITLE: 皇朝通志
#+DATE: 2015-08-24 22:51:01.329254
#+PROPERTY: ID KR2m0018
#+PROPERTY: BASEEDITION WYG    
#+PROPERTY: JUAN 卷一百六
<pb:KR2m0018_WYG_106-1a>¶
欽定四庫全書¶
皇朝通志卷一百六¶
　校讐畧(二/)¶
　武英殿校刋十三經注疏考證(易經至禮記共/一百六十七條)¶
　　易經周易經傳原目韓康伯注音義王輔嗣止注¶
　　大經句監本大譌六先儒以上下經二篇為大經¶
　　據毛居正六經正誤改　乾卦彖注天也者形之¶
　　名也健也者用形者也郭京謂健也者健字應作¶
<pb:KR2m0018_WYG_106-1b>¶
　　乾疏云天是定體之名乾是用體之稱體即形也¶
　　足明用形是乾健字以音近而譌　坤卦初六履¶
　　霜堅氷隂始凝也郭京曰隂始凝也上誤増堅氷¶
　　二字履霜與堅氷時侯頗異不合相連結義按魏¶
　　志許芸引易傳亦作初六履霜無堅氷二字　屯¶
　　卦君子以經綸疏綸謂䋲綸句監本繩譌綱又綸¶
　　謂緯也句緯亦譌綱並據李鼎祚集解改　䝉卦¶
　　六四困䝉吝疏此釋六四爻辭也按疏例從無於¶
<pb:KR2m0018_WYG_106-2a>¶
　　本節之下自言此釋某文者此七字疑衍　需卦¶
　　卦辭疏此需卦繇辭也監本繇譌係據毛氏本改¶
　　此六字疑亦衍文他卦無此例　九二注履健居¶
　　中中譌實據毛氏本改　訟卦彖注不閉其源使¶
　　訟不至郭京謂使訟不至不字當作得若閉其訟¶
　　源訟則不至不閉訟源則訟得至不至與不閉義¶
　　弗合　訟卦象注物有其分監本分字下衍起契¶
　　之過四字據毛氏本刪　師卦六四疏漢書韓信¶
<pb:KR2m0018_WYG_106-2b>¶
　　云兵法欲右背山陵前左山澤按此非韓信語云¶
　　字上當有傳字　履卦六三𦕈能視註志存於王¶
　　頑之甚也按毛居正六經正誤志存於五作王字¶
　　誤正義曰以六三之㣲欲行九五之事注志存於¶
　　五也建安余氏本亦作五　大有彖疏六五應九¶
　　二九二在乾體故云應乎天也監本作六五應乾¶
　　九二亦與五為體誤據毛氏本改　大有象注遏¶
　　惡揚善成物之美順夫天徳休物之命四句監本¶
<pb:KR2m0018_WYG_106-3a>¶
　　作遏惡揚善成物之性順天休命順物之命按順¶
　　夫天徳解順天二字休物之命解休命二字於文¶
　　義為合據毛氏本改　觀卦六三象注處進退之¶
　　時三句監本以王注作孔疏誤　坎卦彖注習乎¶
　　重險也監本譌作習重乎險也據毛氏本改　咸¶
　　卦九三疏文監本譌脱據毛氏本補　萃卦六三¶
　　注四亦失位不正不正相聚相聚不正患所生也¶
　　郭京謂古本無相聚不正四字　艮卦九三艮其¶
<pb:KR2m0018_WYG_106-3b>¶
　　限注止加其身中體而分郭京云身當作限六四¶
　　艮其身注云中上稱身九三施止於分體故謂之¶
　　限則身字當為限字之譌　漸卦彖辭漸之進也¶
　　注之於進也舊説疑之字為衍按卦名以進為義¶
　　者三晉也升也漸也而漸獨以漸進為義故言漸¶
　　之進以别於晉之進升之進也郭雍云傳言漸之¶
　　進如女之歸則吉以女歸有漸也與王注意合¶
　　既濟卦彖辭既濟亨小者亨也郭京謂亨字下脱¶
<pb:KR2m0018_WYG_106-4a>¶
　　小字按亨小之義陸氏銓之説極當故折中從之¶
　　　繫辭俯以察於地理疏彖謂卦下之辭總説乎¶
　　　一卦之象也監本脱卦下之辭總五字今校補¶
　　聖人之情見乎辭注文監本譌脱今校補　能研¶
　　諸侯之慮注諸侯物主有為者也按注説未免附¶
　　㑹牽强當從朱子本義以侯之二字作衍文　序¶
　　卦故受之以履呉澄纂言云此下疑有履者禮也¶
　　四字今韓注有之而王弼畧例引此四字當是後¶
<pb:KR2m0018_WYG_106-4b>¶
　　人誤以正文為注耳　物不可以終動動必止之¶
　　今本無動必二字據監本補　雜卦原目下監本¶
　　有注雜卦者雜糅衆卦錯綜其義或以同相類或¶
　　以異相明也二十二字古注本無盖因疏文而妄¶
　　添之也今從刪¶
　　書經舜典在璿璣玉衡以齊七政傳王者正天文¶
　　之器句監本王訛玉據毛氏本改又孔疏内太史¶
　　丞錢樂鑄銅作渾天儀陳氏師凱云錢樂本名樂¶
<pb:KR2m0018_WYG_106-5a>¶
　　之孔疏脱之字　肆類於上帝音義王注云上帝¶
　　天也馬云上帝太乙神在紫㣲宫天之最尊者監¶
　　本誤以此二十四字為孔傳今校改　臯陶謨能¶
　　哲而恵疏馬融云禹為父隠故不言鯀也按馬融¶
　　説史記注引之作鄭康成語　禹貢恒衞既從疏¶
　　衞水出常山靈夀縣東北入滹沲按地理志原文¶
　　入滹沲之上當有東字言衞水出靈夀縣之東北¶
　　其下流則入滹沲也疏脱一東字　雷夏既澤疏¶
<pb:KR2m0018_WYG_106-5b>¶
　　在濟隂城陽縣西北按城陽當作成陽各本俱誤¶
　　此成陽屬濟隂堯塚所在與城陽國近東海者不¶
　　同　浮於濟漯逹于河疏漯水出東郡東武陽縣¶
　　至樂安千乗縣入海疏引地理志當云東北至千¶
　　乗入海至字上脱東北二字又按樂安二字亦非¶
　　原文千乗縣前漢為千乗郡治後漢和帝時始改¶
　　郡名樂安也　岷嶓既藝疏地理志蜀郡有湔道¶
　　按湔字下脱氐字漢湔氐道今四川松潘衞是也¶
<pb:KR2m0018_WYG_106-6a>¶
　　　織皮崑崙析支渠搜傳云有此四國疏云四國¶
　　崑崙也析支也渠也搜也顔師古曰崑崙析支渠¶
　　搜三國名也傳疏並作四國誤　底柱析城至于¶
　　王屋疏引地理志云析城在河東濩澤縣西按漢¶
　　志原文作西南此脱南字　甘誓王曰嗟六事之¶
　　人傳各有軍事監本事譌士據疏校改　𦙍征序¶
　　傳羲氏和氏二段監本譌刋此傳於後標目下今¶
　　校改　惟仲康肈位四海疏羿滅夏后相句按羿¶
<pb:KR2m0018_WYG_106-6b>¶
　　當作浞滅相者浞非羿也各本俱誤　仲虺之誥¶
　　成湯放桀於南巢疏桀奔南巢一段監本誤列於¶
　　後奉若天命注下又此篇疏文多不依經傳之次¶
　　今校改　太甲上自周有終傳周忠信也句舊説¶
　　自由也由忠信之道則有終王氏柏曰周當作君¶
　　金氏履洋謂古文君字與周字相似故誤吴氏經¶
　　説亦云作君　牧誓序疏監本誤列於後標目之¶
　　下今校改　洪範無有作好傳言無有亂為私好¶
<pb:KR2m0018_WYG_106-7a>¶
　　惡句監本為譌無今校改　四曰攸好徳疏好惡¶
　　者不知惡之為惡謂惡是善二句監本脱謂惡二¶
　　字今校補　康誥惟三月哉生魄疏太保以戊申¶
　　至七日庚戌句按召誥云越三日庚戌自戊申至¶
　　庚戌為三日也此作七日誤各本並同或疑召誥¶
　　疏言庚戌是七日然此文不應爾　王曰嗚呼小¶
　　子封疏所以可畏者以其輔誠故也二句監本脱¶
　　所以可畏四字今校補　洛誥序使來告卜傳疏¶
<pb:KR2m0018_WYG_106-7b>¶
　　監本誤列於後標目之下今校改　多士序殷遺¶
　　多士皆非在官監本作皆非民事誤據毛氏本校¶
　　改　君奭有若散宜生句下監本脱音義一百十¶
　　八字據毛氏本補　多方慎厥麗乃勸厥民刑用¶
　　勸疏作天下民主句下監本脱湯既為民主五字¶
　　今校補　今爾奔走臣我監五祀傳監為成周之¶
　　三監按此指洛邑之治殷民者非謂武庚時事也¶
　　即孔疏並不解三監字義則知三字為衍文　康¶
<pb:KR2m0018_WYG_106-8a>¶
　　王之誥賔稱奉圭兼幣疏圭是致馬之物致馬舊¶
　　本作文馬據覲禮賈䟽皆以幣帛致之當作致馬¶
　　為是據監本改又引覲禮諸侯享天子馬卓上九¶
　　馬隨之按覲禮作匹馬卓上九馬隨之則馬卓上¶
　　當有匹字　君牙序疏穆王命其臣一段監本誤¶
　　列於經文涉於春氷之下今校改　文侯之命序¶
　　疏監本誤列於後標目之下今校改¶
　　詩經國風卷耳篇我姑酌彼兕觥箋飲酒禮自立¶
<pb:KR2m0018_WYG_106-8b>¶
　　司正之後句禮字上各本並脱飲酒二字按立司¶
　　正見鄉飲酒禮據蜀本石經補　桃夭篇序箋疏¶
　　宗子雖七十無無主婦諸本並脱一無字據禮記¶
　　曽子問補　采蘋篇于以采藻箋芼之以蘋藻句¶
　　監本作芼用蘋藻按昏義文本作芼之以蘋藻據¶
　　石經校改　摽梅篇序疏然則男自二十以至二¶
　　十九句監本脱二十以至四字據毛氏本補　終¶
　　風篇恵然肯来箋恵順也監本脱此三字據石經¶
<pb:KR2m0018_WYG_106-9a>¶
　　補　雄雉篇百爾君子箋君或有所留或有所遣¶
　　二句監本脱或有所遣四字據石經補　采葛篇¶
　　彼采蕭兮疏釋草云蕭荻也按荻字當作萩説文¶
　　云萩蕭也襄公十八年左傳秦周伐雍門之萩是¶
　　也爾雅釋草誤作荻故疏仍其譌　權輿篇于嗟¶
　　乎不承權輿句爾雅引此文作胡不承權輿　大¶
　　雅大明篇篤生武王箋則我皇妣太姜之姪句監¶
　　本妣譌姒據國語校改　周頌清廟篇序箋成洛¶
<pb:KR2m0018_WYG_106-9b>¶
　　邑居攝五年時李氏樗謂周公成洛在七年非五¶
　　年此本孔氏傳據洛誥誕保文武受命惟七年之¶
　　説也九峯蔡氏辨之謂周公留後洛邑七年而薨¶
　　者極是箋云五年者據伏生書傳及明堂位之文¶
　　書傳當為可據仍從箋説作五年為長　般篇允¶
　　猶翕河疏齊桓公塞為一者不知所出何書按春¶
　　秋保乾圖云移河為界在齊吕填閼八流以自廣¶
　　當是本此¶
<pb:KR2m0018_WYG_106-10a>¶
　　周禮天官以為民極句注庻民於之取中句下監¶
　　本有按尚書洪範云皇建其有極十一字盖因上¶
　　文誤衍今從刪　太宰以九職任萬民疏晉衞之¶
　　男女皆是句下云故引晉惠以釋之也則晉衞當¶
　　作晉恵　大朝覲㑹同疏但春夏受享秋冬一受¶
　　之於廟按上文云諸侯㑹同皆依四時常朝春夏¶
　　受贄於朝受享幣者於廟秋冬一受之於朝此止¶
　　云春夏受享應有闕文　小宰以灋掌祭祀朝覲¶
<pb:KR2m0018_WYG_106-10b>¶
　　㑹同賔客之戒具疏監本錯簡在下節今校改¶
　　獸人凡祭祀喪紀賔客共其死獸生獸疏監本錯¶
　　簡在下節今校改　醫師嵗終則稽其醫事以制¶
　　其食疏本草木之寒温量疾病之淺深監本脱本¶
　　草木之四字又脱量字據漢書補　凌人掌氷疏¶
　　火中而寒暑退此其極也能無退乎監本譌此其¶
　　極也二句於注下今校改　醯人注疏監本分經¶
　　文為二段而注疏則於上段内連續不分今合經¶
<pb:KR2m0018_WYG_106-11a>¶
　　文為一節而移注疏於下方　大府凡邦國之貢¶
　　疏注釋曰一段監本混入下節今校改　外内命¶
　　夫命婦之命屨疏仍有韋弁白屨冠弁黒屨句以¶
　　服屨之倫次之則仍有下當有爵弁纁屨四字¶
　　地官大司徒以土㑹之法疏&KR0751;脙瘠也監本脙譌¶
　　脉據爾雅校改　日至之景疏注是時周公居攝¶
　　五年句監本譌在上文惟三月丙午胐之下經注¶
　　錯雜今校改　以荒政十有二聚萬民疏司樂凶¶
<pb:KR2m0018_WYG_106-11b>¶
　　荒别文句監本樂譌農周官無司農而所引大司¶
　　樂文今校改　小司徒凡民訟以地比正之䟽各¶
　　本並錯在下節今校改　鄉大夫正嵗令羣吏考¶
　　法于司徒以退各憲之於其所治按各本所治下¶
　　俱有之國二字盖由石經誤衍一之字後人遂割¶
　　下節國大詢于衆庶之國字以從之今見石經之¶
　　國二字刓缺監本直去此二字而下節之首未増¶
　　國字但作大詢于衆庶盖誤　調人鳥獸亦如之¶
<pb:KR2m0018_WYG_106-12a>¶
　　疏監本於賞其價直句下有和之使辟於此不得¶
　　就而仇之十二字乃誤衍下節注文今從刪　弗¶
　　辟則與之瑞節而以執之疏剡圭以和難句按典¶
　　瑞作剡圭以除慝當係賈氏誤引穀圭之文　春¶
　　官大宗伯以賔射之禮疏王制有王大子是為世¶
　　子時共在學者也按大字下應有王子羣后之大¶
　　子卿大夫元士之適子十五字文義方合此有脱¶
　　落　大司樂以樂舞教國子注文始舜之韶舞名¶
<pb:KR2m0018_WYG_106-12b>¶
　　監本脱文始二字據漢書注補　樂師凡國之小¶
　　事疏若大次二者之樂則天地及宗廟大司樂令¶
　　之也監本誤則天地及宗廟六字於元冕所祭之¶
　　下今校改　大胥掌學士之版疏以宗廟言之謂¶
　　重釀之酒祭宗廟而用之監本誤以宗廟言之五¶
　　字於相飲之法下今校改　大史正嵗年以叙事¶
　　疏正月一日得雨水中監本雨水譌啟蟄按韗人¶
　　注云啓蟄孟春之中也古法以啟蟄為正月中氣¶
<pb:KR2m0018_WYG_106-13a>¶
　　而此疏上文則已云正月立春節雨水中不應互¶
　　異　夏官司士孤卿特揖疏王揖之皆逡遁者約¶
　　鄉黨而知按鄉黨無此文攷大射禮公降一等揖¶
　　賔賔辟注云逡遁不敢當盛則鄉黨當是大射之¶
　　譌　秋官萍氏下士二人音義監本脱郭注云甲¶
　　蟲大如虎豆緑色十一字據陸徳明經典釋文補¶
　　　掌客賔客有喪惟芻稍之受注不受饗食饗食¶
　　加也按此注二句并疏中不受饗食起至不受饗¶
<pb:KR2m0018_WYG_106-13b>¶
　　食共五十四字俱屬下節遭主國之喪不受饗食¶
　　注此係錯簡　冬官輪人望其輻疏鄭司農云揱¶
　　讀為紛容揱參之揱此盖有文今檢未得按此出¶
　　上林賦賈氏偶忘之耳　匠人為溝洫疏古者人¶
　　耕皆畎上種穀按畮髙畎低畮以種穀畎以通水¶
　　此畎字當作畮賈氏弗檢偶譌耳¶
　　儀禮士冠禮主人元冠朝服疏證此元冠朝服而¶
　　筮者是諸侯之士監本冠作冕按士服至爵弁而¶
<pb:KR2m0018_WYG_106-14a>¶
　　止無冕也今校改　筮人執筴疏引少牢大夫禮¶
　　文亦云三人占二句按少牢禮無此文朱子盖嘗¶
　　疑之　賛者盥於洗西升疏賛者盥于洗西無正¶
　　文按經文明言之乃云無正文何也盖誤　冠者¶
　　升筵坐疏聘禮注云糟醴不卒故也監本卒作啐¶
　　按卒謂不卒爵也經言啐醴則非不啐明矣　再¶
　　醮兩豆疏云螔蝓醢者蚹蠃螔蝓監本脱蚹蠃螔¶
　　蝓四字據爾雅補　繼世以立諸侯象賢也按朱¶
<pb:KR2m0018_WYG_106-14b>¶
　　子云此下三節於冠義無當疑錯簡也疏義亦非¶
　　是　士昏禮主人迎賔於廟門外疏引有司徹注¶
　　云拂者外拂之也按今有司徹注無此文　主人¶
　　爵弁疏天子諸侯為尊則尊矣不須攝盛監本作¶
　　尊則衮矣按諸侯惟上公則服衮侯伯以下不得¶
　　也賈氏常有尊則尊矣之語今從之　凡行事必¶
　　用昏听注壻悉計反從士從胥俗作婿女之夫按¶
　　此十四字不類康成語且東漢未有反切之法且¶
<pb:KR2m0018_WYG_106-15a>¶
　　此節記無壻字康成何縁以注盖後人攙入者耳¶
　　　對曰某之子憃愚疏賔告之辭句下監本有下¶
　　經致命四字按此四字無著盖以上有下經致命¶
　　之文而誤　壻授綏姆辭曰未教不足與為禮也¶
　　注姆教人者經文及注共十九字監本脱落據石¶
　　經及楊復儀禮圖本補　士相見禮擯者對曰注¶
　　還贄者請使受之句下監本有今按某也盖主人¶
　　之名九字本朱子儀禮經傳通解中語不應攙入¶
<pb:KR2m0018_WYG_106-15b>¶
　　注疏今從刪　鄉飲酒禮坐祭遂飲卒觶疏主人¶
　　辭賔降賔辭監本脱賔辭二字據通解補　坐祭¶
　　坐飲不拜既爵疏衆賔之長也五字監本錯在故¶
　　上賔介之上今校改　尊者降席席東南面句監¶
　　本脱一席字據石經補　鄉射禮賔卒洗揖讓如¶
　　初升疏釋曰言如初則亦一揖一讓也十二字監¶
　　本譌列於下節之下今校改　皆當其物句疏釋¶
　　曰皆左足履物者以下二十七字監本譌列於下¶
<pb:KR2m0018_WYG_106-16a>¶
　　節之下今校改　執觶者受觶注執觶以下共二¶
　　十字又疏内此經曰執觶者以下共三十字監本¶
　　誤列於卒受者以虚觶降奠於篚節下按此數句¶
　　於彼經無當今校改　士鹿中翿旌以獲及注謂¶
　　小國之州長也以下二十九字監本皆脱其經文¶
　　石經及敖繼公本並有之注則依朱子通解及楊¶
　　復儀禮圖本補　燕禮設洗篚於阼階東南當東¶
　　霤按敖繼公謂諸篇設洗無連言篚者下别云篚¶
<pb:KR2m0018_WYG_106-16b>¶
　　在洗西則不可以東霤為節此係衍文　享於門¶
　　外東方句上按石經及楊復本敖繼公本俱有其¶
　　牲狗也四字此盖有脱文　大射儀工人士與梓¶
　　人升自北階疏則鄉射記長與距隨是也鄉射記¶
　　長四字監本作上文横三字按上文既無其文而¶
　　横字與下三字亦不屬今據鄉射記校改盖謂長¶
　　其縱距隨其横也　若與諸公卿大夫之耦不勝¶
　　句按敖繼公云比耦時大夫有與士為耦者諸公¶
<pb:KR2m0018_WYG_106-17a>¶
　　卿無與士為耦者諸公卿三字誤　聘禮夫人使¶
　　下大夫韋弁歸禮句下監本有小注云今文歸作¶
　　饋下及記同九字按此非鄭注又非釋文唯通解¶
　　有此今從刪　宗人授次句朱子云周禮幕人掌¶
　　朝㑹共帷幕掌次掌張幕此作宗人誤　公食大¶
　　夫禮公降一等疏解經辭曰一段監本誤列于賔¶
　　西階東北面答拜之下今校改　先者反之由門¶
　　入升自西階監本析經文為二節以疏誤作注列¶
<pb:KR2m0018_WYG_106-17b>¶
　　於先者反之句下今依朱子通解訂正而合經文¶
　　為一節　喪服出妻之子為父後者句顧炎武謂¶
　　此節經文疏以為傳中引傳而誤連之當别為一¶
　　節今從之而疏則仍其舊　傳曰嫁者其嫁於大¶
　　夫者也疏女子子為祖父母傳不言不敢降其祖¶
　　監本於為祖父下重衍傳亦不敢言降其祖父九¶
　　字今從刪　傳曰何以大功也尊同也疏此鄭叠¶
　　傳文句監本於此字下有謂祖禰但不得祖禰先¶
<pb:KR2m0018_WYG_106-18a>¶
　　君也此謂十四字盖縁上文而誤衍今從刪　夫¶
　　之諸祖父母報疏夫之所為小功者妻服之降一¶
　　等句下監本誤複上節疏文據續通解刪　夫之¶
　　所為兄弟服妻降一等䟽釋曰妻從夫服其族親¶
　　一段監本誤列下節經文之下今校改　士喪禮¶
　　為銘各以其物注今文銘皆為名末為斾也監本¶
　　脱皆為名末四字據續通解校補　既夕記有彌¶
　　節焉亦張可也監本張可譌可張據石經校改¶
<pb:KR2m0018_WYG_106-18b>¶
　　士虞禮哀薦祫事注今文曰合事句監本合作古¶
　　按祫之為言合也作合字文義方協合與古以形¶
　　近而譌　哭止告事畢賔出此七字監本全脱據¶
　　石經補　特牲饋食禮衆賔答再拜句敖繼公云¶
　　衆賔答一拜作再拜誤按鄊飲鄊射禮主人三拜¶
　　衆賔衆賔皆答一拜　祝命挼祭注監本脱今文¶
　　改挼皆為綏古文此皆為挼祭也十五字士虞禮¶
　　尸取奠節䟽引此注有之今據補　舉觶者祭卒¶
<pb:KR2m0018_WYG_106-19a>¶
　　觶拜長皆答拜監本脱此十一字據石經補　少¶
　　牢饋食禮以授尸坐取簞興監本脱此七字據石¶
　　經本補　主人出立於阼階上西面疏釋曰自此¶
　　盡廟門以下數句監本誤列在下文祝先尸從節¶
　　之下今校改　有司徹酌獻侑侑拜受三獻北面¶
　　答拜監本於此下重衍受爵酌獻侑侑拜受三獻¶
　　北靣答拜十四字石經及舊本無之今從刪　兄¶
　　弟之後生者疏兄弟之後生者以下數句監本誤¶
<pb:KR2m0018_WYG_106-19b>¶
　　列於上文二人洗觶䟽末今校改　乃摭於魚腊¶
　　爼注今文摭為揲句今文二字續通解作古文¶
　　禮記曲禮國君下齊牛式宗廟疏引榖梁傳云曹¶
　　公子首僂同時聘齊按曹公子首僂句上脱季孫¶
　　行父秃晉卻克𦕈衞孫良夫跛十四字孔疏引書¶
　　斷無割裂至此當係刋本脱誤　涖牲曰盟䟽春¶
　　秋左氏云周禮有司盟之官按此係左傳説之辭¶
　　非傳文也左氏下當有説字　檀弓夫子制于中¶
<pb:KR2m0018_WYG_106-20a>¶
　　都疏周禮大宰職云諸侯立三卿五大夫也按大宰¶
　　職云設其參傅其伍注云參謂卿三人伍謂大夫伍¶
　　人此當作大宰職注刋本誤脱注字耳　小斂之奠¶
　　以下按此自為一章舊本誤接仲梁子下　讀賵以¶
　　下此亦自為一章刋本接孟獻子章而誤録其疏於¶
　　下　賔客至無所館此亦自為一章刋本因無疏誤¶
　　接上章耳　陳乾昔寢疾疏晉趙孟孝伯並將死其¶
　　語偷按此引晉趙文子及魯孟孝伯兩事也孝伯上¶
<pb:KR2m0018_WYG_106-20b>¶
　　脱魯孟二字　王制至於南嶽疏自魏武帝以來始¶
　　徙南嶽之神於廬江霍山按徙衡祀於霍自漢武帝¶
　　始此作魏武帝誤　六禮冠昏喪祭鄊相見此下自¶
　　為一節舊本誤列於諸侯之大夫不世爵禄下而以¶
　　上節疏附篇末今校改　月令以太牢祠于髙禖注¶
　　娀簡吞之而生契按簡字下當有狄字　其祀行注¶
　　行在廟内外之西為軷壤厚二寸廣五尺按壤當作¶
　　壇屬上句讀周禮大馭賈疏引此句作為軷壇是也¶
<pb:KR2m0018_WYG_106-21a>¶
　　壇壤以形近而譌　曾子問其虞也先重而後輕也¶
　　疏舊本誤與下章宗子雖七十經文相連而疏一段¶
　　誤脱在下章之末今校改　又何反於初疏舊本誤¶
　　在下章今校改　成婦之義也注疏舊本註誤與¶
　　經文下二章接連疏尤附麗失次今並校改　諸¶
　　侯旅見天子以下舊本自此至當祭而日食太廟¶
　　火章孔子答語未全即截為十八卷其十九卷首¶
　　簡即係前章答語之半文義割裂今斷自此章以¶
<pb:KR2m0018_WYG_106-21b>¶
　　下為十九卷　祝畢獻而已注疏舊本注與下章¶
　　經文相接而疏亦脱誤今校改　郊特牲社所以¶
　　神地之道也疏引尚書無逸篇大社惟松數語按¶
　　此係尚書逸篇見後漢志注無字衍文　天子適¶
　　四方先柴二句舊本與前文祭則受福句相接而¶
　　前疏誤刋此節之下今校改　玉藻侍坐則必退¶
　　席音義黨鄉之細也句下釋文二十八字監本誤¶
　　作鄭注今校改　少儀幼則曰能負薪未能負薪¶
<pb:KR2m0018_WYG_106-22a>¶
　　注下應接疏二叚下節執玉執龜筴不趨又自為¶
　　一節不相連也　樂記咸池備矣疏熊氏引五行¶
　　鈎命決云伏羲樂為立基神農樂為下謀祝融樂¶
　　為祝績按鈎命決孝經緯也周禮大司樂賈疏亦¶
　　引此文作孝經緯此作五行誤也又疏引樂緯帝¶
　　嚳曰六英顓頊曰五莖顓頊宜敘帝嚳之前文亦¶
　　倒置　今夫新樂進俯退俯以下此卷分卷未合¶
　　不應截子夏答魏文侯語強割為二應從前篇魏¶
<pb:KR2m0018_WYG_106-22b>¶
　　文侯問于子夏二節為此節之首　雜記有三年¶
　　之練冠則以大功之麻易之疏先師解此凡有三¶
　　義引聖證論范宣子以下云云按三義即范宣子¶
　　及賀瑒庾蔚之三説而孔氏斷從庾説者也聖證¶
　　論是魏時王肅所撰范宣子即東晉范宣在肅之¶
　　後何縁得引之觀後文為妻父母在不杖不稽顙¶
　　疏引禮論范宣子申語知聖證論當係禮論之譌¶
　　　孔子曰伯母叔母注按此節注下無疏舊本誤¶
<pb:KR2m0018_WYG_106-23a>¶
　　以上章國禁灾及童子哀不偯二節之疏接於注¶
　　下今移置上章　泄栁之徒為之也疏按此疏誤¶
　　在下章注下今校改　君子上不僣上下不逼下¶
　　疏舊本誤列此疏二段于下章婦人非三年之喪¶
　　下今校改　中庸子曰好學近乎知注疏以此下¶
　　另為一章朱子云子曰二字衍家語載此章於成¶
　　功一也之下有公曰子之言美矣至矣寡人實固¶
　　不足以成之也故其下復以子曰起詞今無此問¶
<pb:KR2m0018_WYG_106-23b>¶
　　而猶有子曰二字當為衍文　惟天之命注易曰¶
　　君子以慎徳積小以成髙大舊本慎作順今改正¶
　　以成髙大易無成字係衍文　投壺司射庭長及¶
　　冠士立者以下王氏謂司射至主黨二十四字與¶
　　上文魯令弟子若是者浮相屬陳澔從其説移此¶
　　一節於鼓字之上　大學楚書曰疏按疏于此書¶
　　兩引王孫圉及昭奚恤事止以鄭注謂楚書是楚¶
　　昭王時書未嘗指定是楚語也但疏引楚語僅列¶
<pb:KR2m0018_WYG_106-24a>¶
　　觀射父脫楚史倚相一段又引劉向新序司馬子¶
　　反訛作子發　燕義升成拜疏為拜故下賔未拜¶
　　也下不敢輙拜禮殺也按儀禮注原文賔作實下¶
　　不輙拜句無敢字¶
　¶
　¶
　¶
　¶
<pb:KR2m0018_WYG_106-24b>¶
　¶
　¶
　¶
　¶
　¶
　¶
　¶
皇朝通志卷一百六¶
