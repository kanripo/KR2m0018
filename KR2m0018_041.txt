# -*- mode: mandoku-view; -*-
#+TITLE: 皇朝通志
#+DATE: 2015-08-24 22:50:59.881288
#+PROPERTY: ID KR2m0018
#+PROPERTY: BASEEDITION WYG    
#+PROPERTY: JUAN 卷四十一
<pb:KR2m0018_WYG_041-1a>¶
欽定四庫全書¶
皇朝通志卷四十一¶
　禮畧¶
　吉禮(六/)¶
釋奠太學¶
　　(臣/)等謹按鄭志列釋奠及孔氏廟二門今循其例¶
　　以太學祭典及闕里祭典分為二篇我¶
皇上親臨丁祭¶
<pb:KR2m0018_WYG_041-1b>¶
特頒諭㫖肇建¶
　辟雍¶
駕臨講學禮隆樂備萬古維昭應恭載入嘉禮門兹惟¶
　　舉祭儀成式著於篇中至鄭志以釋奠列歴代帝¶
　　王廟前次以老氏廟太公廟今遵¶
大清㑹典成例叙釋奠於帝王廟之後老氏廟本不載¶
　　於祀典太公以配享帝王廟中不設專祠此二條¶
　　今並從删¶
<pb:KR2m0018_WYG_041-2a>¶
　　凡¶
釋奠於¶
先師之禮為廟於城東北隅太學之東殿曰大成以四¶
　　配十二哲侑饗殿中以先賢先儒從祀兩廡¶
先師孔子正位南嚮四配復聖顔子述聖子思子東位¶
　　西嚮宗聖曾子亞聖孟子西位東嚮東序先賢閔¶
　　子損冉子雍端木子賜仲子由卜子商有子若西¶
　　序先賢冉子耕宰子子冉子求言子偃顓孫子師¶
<pb:KR2m0018_WYG_041-2b>¶
　　朱子熹位均東西嚮東廡先賢蘧瑗澹臺滅明原¶
　　憲南宫适商瞿漆雕開司馬耕梁鱣冉孺伯䖍冉¶
　　季漆雕徒父漆雕哆公西赤任不齊公良孺公肩¶
　　定鄡單罕父黑榮旂左人郢鄭國原亢亷潔叔仲¶
　　㑹公西輿如邽巽陳亢琴張步叔乗秦非顔噲顔¶
　　何縣亶樂正克萬章周敦頤程顥邵雍位西嚮¶
　　西廡先賢林放宓不齊公冶長公晳哀髙柴樊須¶
　　商澤巫馬施顔辛曹䘏公孫龍秦商顔髙壤駟赤¶
<pb:KR2m0018_WYG_041-3a>¶
　　石作蜀公夏首后處奚容蒧顔祖句井疆秦祖縣¶
　　成公祖句兹燕伋樂欬狄黑孔忠公西蒧顔之僕¶
　　施之常申棖左邱明秦冉牧皮公都子公孫丑張¶
　　載程頤位東嚮東廡先儒公羊髙伏勝董仲舒后¶
　　蒼杜子春諸葛亮王通范仲淹歐陽修楊時羅從¶
　　彦李侗吕祖謙蔡沈陳淳魏了翁王柏趙復許謙¶
　　吳澄胡居仁王守仁羅欽順西廡先儒榖梁赤髙¶
　　堂生孔安國毛萇鄭康成范甯韓愈胡瑗司馬光¶
<pb:KR2m0018_WYG_041-3b>¶
　　尹焞胡安國張栻陸九淵黄幹真徳秀何基陳澔¶
　　金履祥許衡薛瑄陳獻章蔡清陸隴其位均東西¶
　　嚮廟後建祠曰崇聖中設¶
肇聖王木金父左¶
裕聖王祈父右¶
詒聖王防叔左次¶
昌聖王伯夏右次¶
啟聖王叔梁紇位皆南嚮祠内配饗先賢顔無繇孔鯉¶
<pb:KR2m0018_WYG_041-4a>¶
　　　東位西嚮曾㸃孟孫氏西位東嚮兩廡從祀先儒¶
　　　東廡周輔成程珦蔡元定西廡張迪朱松位均東¶
　　　西嚮嵗以春秋仲月上丁遣官釋奠¶
　皇帝特舉崇典臨雍講學則¶
　親詣行禮每月朔國子監祭酒率師生行釋菜禮望日¶
　　　司業行禮¶
　　　崇徳元年定遣官致祭¶
　先師孔子以¶
<pb:KR2m0018_WYG_041-4b>¶
　　顔子¶
　　曾子¶
　　子思子¶
　　孟子配享五年定每年二月八月上丁日行釋奠禮¶
　　　順治九年¶
世祖章皇帝視學釋奠¶
　先師孔子前期於¶
　　大内致齋¶
<pb:KR2m0018_WYG_041-5a>¶
　　四配¶
　　十哲兩廡各遣官分獻先是由部遣官行取衍聖公¶
　　　率孔顔曾孟仲五氏世襲五經博士乗傳赴¶
　　京及五氏子孫現任京官者咸與祭十四年議凖祭¶
　先師祝文稱¶
　至聖先師孔子通行直省各學十七年以修葺太學告¶
　　　成¶
世祖章皇帝視學釋奠與九年禮同¶
<pb:KR2m0018_WYG_041-5b>¶
　　　康熙八年¶
聖祖仁皇帝視學釋奠與順治九年同二十三年¶
御書萬世師表匾額恭懸¶
　　大成殿並頒發直省學宫二十八年¶
御書¶
　孔子贊並顔曾思孟四子贊勒石摹搨頒發直省三十¶
　　　五年以平定朔漠遣官釋奠於¶
　先師勒石太學與致祭¶
<pb:KR2m0018_WYG_041-6a>¶
　　闕里禮並行五十一年奉¶
諭朱子發明聖道軌於至正特加優崇升配¶
　　大成殿十哲卜子商之次前期祇告行禮五十四年¶
　　　題凖范仲淹從祀位列西廡先儒韓愈之次¶
　　　雍正元年奉¶
諭¶
　至聖先師孔子以上五代並追封為王爵部臣議奏擬¶
　　　追封¶
<pb:KR2m0018_WYG_041-6b>¶
　木金父公為肇聖王¶
　祈父公為裕聖王¶
　防叔公為詒聖王¶
　伯夏公為昌聖王¶
　叔梁公為啟聖王其啟聖祠向繫專祀¶
　叔梁公故以啟聖為名今合祀五代應更名為¶
　　崇聖祠春秋丁祭一體行禮並通行直省府州縣衛¶
　　　畫一遵行二年¶
<pb:KR2m0018_WYG_041-7a>¶
世宗憲皇帝視學行釋奠禮與康熙八年同是年奉¶
㫖議定祔饗廟庭諸賢九卿等議奏明洪武間以來遞有¶
　　　升黜今議得林放蘧瑗秦冉顔何鄭康成范甯六¶
　　　人允宜復祀孔子弟子縣亶牧皮孟子弟子樂正¶
　　　子公都子萬章公孫丑漢諸葛亮宋尹焞魏了翁¶
　　　黄幹陳淳何基王柏趙復元金履祥許謙陳澔明¶
　　　羅欽順蔡清¶
　　本朝陸隴其二十人允宜増祀又宋横渠張子之父¶
<pb:KR2m0018_WYG_041-7b>¶
　　　迪宜増入¶
　　崇聖祠從祀從之是年以平定青海遣官釋奠於¶
　先師勒石太學與康熙三十五年同四年仲秋丁祭¶
世宗憲皇帝親詣行禮七年十二月以重修¶
　　闕里¶
　聖廟慶雲見於曲阜¶
世宗憲皇帝親詣太學祭告十一年仲春丁祭¶
世宗憲皇帝親詣行禮畢¶
<pb:KR2m0018_WYG_041-8a>¶
諭禮部嗣後親詣行禮於香案前行三上香禮¶
　　　乾隆二年遵¶
　㫖議凖¶
　　大成殿及大成門易葢黄瓦¶
　　崇聖祠易葢緑瓦是年¶
　御書與天地參匾額恭懸¶
　　大成殿並¶
　命頒發直省懸於學宫又覆凖元儒吳澄仍應從祀於¶
<pb:KR2m0018_WYG_041-8b>¶
　　　太學在西廡先儒趙復之次三年仲春丁祭¶
　皇上親詣行禮三月¶
　皇上視學行釋奠禮與雍正二年同是年覆凖先賢有¶
　　　子若升配¶
　　大成殿為十二哲在先賢卜子商之次東位西嚮移¶
　　　朱子神位於西在先賢顓孫子師之次前期祇告¶
　　　行禮五年仲秋丁祭¶
　皇上親詣行禮九年仲春丁祭¶
<pb:KR2m0018_WYG_041-9a>¶
皇上親詣行禮十四年以平定金川遣官釋奠於¶
先師勒石太學與雍正二年同二十年以平定凖噶爾¶
　　遣官釋奠勒石太學與十四年同二十一年仲春¶
　　丁祭¶
皇上親詣行禮二十五年以平定回部遣官釋奠勒石¶
　　太學與二十年同三十四年仲春丁祭時以重修¶
　　國學¶
皇上親詣行禮先期¶
<pb:KR2m0018_WYG_041-9b>¶
諭出内府所藏周笵鼎尊卣罍壺簠簋觚爵洗各一供¶
　大成殿中用備禮器四十一年以平定兩金川遣官釋¶
　　奠勒石太學與二十五年同四十八年仲春丁祭¶
皇上親詣行禮畢¶
命於太學彞倫堂前稽考古制肇建¶
　辟雍以光大典五十年二月¶
皇上親詣釋奠於¶
先師禮成¶
<pb:KR2m0018_WYG_041-10a>¶
　御新建辟雍行講學禮(儀節恭載/嘉禮篇)¶
　　闕里祀典¶
　　　順治八年¶
世祖章皇帝遣官致祭¶
　先師闕里¶
親閱祭文香帛遣行¶
　　　康熙六年¶
聖祖仁皇帝遣官致祭與順治八年同二十年以滇南蕩¶
<pb:KR2m0018_WYG_041-10b>¶
　　　平遣官祭告二十三年東巡¶
躬詣¶
　　闕里致祭如¶
視學釋奠之禮先期奉¶
諭尊禮¶
　先師應行三跪九拜禮所用樂章令太常寺酌派司樂¶
　及樂舞生先期馳驛前往指示肄習以光盛典是年¶
御製祭¶
<pb:KR2m0018_WYG_041-11a>¶
　先師文¶
親詣行禮畢周視廟庭車服禮器是日¶
御詩禮堂講書畢復¶
命駕至¶
　孔林祭酒三爵扈從王公大臣暨衍聖公皆隨行禮又¶
特命以御前曲柄黄葢留設廟庭嗣後¶
聖駕巡幸至¶
　　闕里皆致祭如儀(並互見門/  巡幸)二十六年¶
<pb:KR2m0018_WYG_041-11b>¶
御書¶
　聖廟碑文遣官齎送¶
　　闕里恭摹勒石於大成門外金聲門之右二十八年¶
　　　奉¶
㫖發内帑興修¶
　聖廟三十二年重修¶
　聖廟落成¶
詔遣皇子詣¶
<pb:KR2m0018_WYG_041-12a>¶
　　闕里告祭三十六年以平定朔漠遣官致祭¶
　先師闕里與二十年同四十二年¶
聖祖仁皇帝五十萬夀遣官致祭¶
　先師闕里嗣後恭遇¶
萬夀慶典皆遣官致祭如儀六十一年十一月¶
世宗憲皇帝登極遣官祭¶
　先師闕里如儀¶
　　　雍正八年¶
<pb:KR2m0018_WYG_041-12b>¶
諭以¶
　聖廟執事之員向來未有爵秩特設¶
　聖廟執事官三品者二人四品者四人五品者六人七¶
　品者八人八品九品者各十人咸按品級給與章服著¶
　衍聖公於孔氏子孫内選擇人品端方威儀嫻雅者報¶
　部充補彚奏以聞是年重修¶
　聖廟工竣¶
遣皇子及郡王一人往祭¶
<pb:KR2m0018_WYG_041-13a>¶
　　崇聖祠亦同行禮¶
頒發祭器於¶
　　闕里凡豋鉶簠簋籩豆尊爵均依照經圖舊式笵銅¶
　　　為器俾藏諸¶
　聖廟永為世守九年¶
御書¶
　聖廟碑文遣官齎送¶
　　闕里敬謹鐫刻十三年九月¶
<pb:KR2m0018_WYG_041-13b>¶
　皇上登極遣官詣¶
　先師闕里致祭¶
　　　乾隆十三年¶
　聖駕東巡至曲阜先詣¶
　先師廟上香翼日¶
　駕詣¶
　先師廟行釋奠禮¶
　御詩禮堂講書禮成更常服詣¶
<pb:KR2m0018_WYG_041-14a>¶
孔林祭酒禮儀與康熙二十三年同十四年以平定金¶
　　川遣官致祭¶
先師闕里與康熙二十年同十六年¶
聖駕南巡江浙過山東遣官致祭¶
先師嗣後¶
巡幸皆致祭如儀二十一年¶
聖駕東巡致祭¶
先師孔子以平定凖噶爾告如康熙二十三年之儀二¶
<pb:KR2m0018_WYG_041-14b>¶
　　十二年¶
聖駕南巡過山東¶
親詣致祭如十三年東巡之儀二十七年四十九年並¶
　　同二十五年以平定回部遣官致告如儀三十六¶
　　年¶
聖駕東巡¶
親詣致祭¶
先師孔子如儀是年¶
<pb:KR2m0018_WYG_041-15a>¶
　頒發内府周笵銅器十事交衍聖公敬陳¶
　　闕里廟庭四十一年¶
　駕幸山左¶
　親祭¶
　先師孔子以平定兩金川告如二十一年之儀¶
　巡幸¶
　　　凡¶
　巡幸之禮¶
<pb:KR2m0018_WYG_041-15b>¶
　皇帝省方觀民¶
　特舉時巡盛典先期一日遣官祇告¶
奉先殿至日鑾儀衛陳騎駕鹵簿於¶
　鑾輿所出禁門外¶
　皇帝乗輿出宫扈蹕諸臣以次隨發王公百官咸采服¶
　　　跪送内閣學士率中書奉¶
　御寶以從部院有執事者攜¶
　　行在印備用¶
<pb:KR2m0018_WYG_041-16a>¶
鑾輅所經直省將軍督撫提鎮及所屬文武官弁咸朝¶
　　服恭迎道左紳士耆老隨逺近跪迎既¶
駐蹕督撫提鎮率屬朝於¶
　行營正門之外至¶
巡省之方翼日望秩於¶
方嶽及祭古昔¶
帝王功徳隆重者¶
先聖¶
<pb:KR2m0018_WYG_041-16b>¶
先師皆¶
親詣行禮境内山川先賢名臣忠烈祠墓並遣官致祭¶
駐蹕行營日覲封疆大吏監司郡縣¶
諮詢風土人情¶
臨視河防海塘¶
指授方畧¶
召試陳詩獻賦之士拔其尤者量授以官¶
親閱方鎮重兵經過州縣¶
<pb:KR2m0018_WYG_041-17a>¶
　賜復蠲租存問髙年賞賚各有差¶
　皇帝囘鑾守土官於所治境外跪送在¶
　　京王公大臣咸采服出郊跪迎次日遣官祇告¶
奉先殿如初禮¶
　　　順治八年四月¶
世祖章皇帝啟蹕巡幸塞外五月¶
駐蹕上都河及喀喇河屯是月入古北口¶
上囘宫¶
<pb:KR2m0018_WYG_041-17b>¶
　　　康熙十年九月¶
聖祖仁皇帝東巡恭謁¶
福陵¶
昭陵行告成禮啟行前一日恭謁¶
太廟祇告至¶
　　盛京謁¶
陵禮畢設騎駕鹵簿於¶
　大清門前¶
<pb:KR2m0018_WYG_041-18a>¶
聖祖御門陞座作樂¶
賜宴頒賞¶
囘鑾恭謁¶
太廟行祇告禮十六年九月¶
聖祖仁皇帝啟蹕恭謁¶
孝陵禮成¶
巡幸塞外出喜峯口¶
駐蹕和爾和克必喇次¶
<pb:KR2m0018_WYG_041-18b>¶
駐蹕喀喇河屯¶
賜來朝喀拉沁諸部郡王鎮國公等弓矢銀幣各有差是¶
　　　月入喜峯口十月¶
上囘宫¶
　　　(臣/)等謹按¶
　聖朝聲教廣訖邊闗以外與中土郡邑無異嵗時臨莅¶
　　　習武功於徼塞盛王㑹於遥藩典莫隆焉自¶
世祖章皇帝清蹕肇臨¶
<pb:KR2m0018_WYG_041-19a>¶
聖祖仁皇帝六飛時御創垂典則昭示來兹康熙四十二¶
　　　年肇建¶
　　避暑山莊於熱河嵗為¶
巡幸聽政之所¶
　皇上闡迪¶
前光以乾隆六年¶
　親莅行圍嗣乃間嵗一至後遂定為每嵗¶
　秋巡令典闗門士庶瞻就¶
<pb:KR2m0018_WYG_041-19b>¶
　光華藩部名王嵗時來辟施惠行慶朝覲宴賚之禮嵗¶
　　　舉為常有紀載不能盡述者兹謹載肇事之嵗月¶
　　　著於篇中以昭¶
　秋巡大典之原起焉¶
　　　二十一年二月¶
上以雲南底定東巡¶
　　盛京恭謁¶
永陵¶
<pb:KR2m0018_WYG_041-20a>¶
福陵¶
昭陵告祭行禮如十年之儀二十二年二月¶
上幸五臺山九月¶
上奉¶
太皇太后幸五臺山二十三年九月¶
聖祖仁皇帝東巡前期頒¶
詔天下凡經過地方各有加¶
恩至山東泰安州¶
<pb:KR2m0018_WYG_041-20b>¶
躬祭¶
　岱嶽渡黄河遣官祭¶
　河神至江南江寧府¶
親祭明太祖陵¶
諭江南督撫江南風俗奢華務令潔已愛民敦本尚實勒¶
　　　石於江寧蘇州安慶三府¶
囘鑾至山東¶
躬詣闕里致祭¶
<pb:KR2m0018_WYG_041-21a>¶
　先師孔子遣親王致祭¶
　元聖周公¶
駕還京師王以下文武百官朝服跪迎如常儀二十八年¶
　　　正月¶
聖祖南巡¶
命部院本章仍日送内閣内閣彚齊三日一次驛送¶
　行在辦理至山東望祭¶
　岱宗蠲山東二十九年租賦入江南境¶
<pb:KR2m0018_WYG_041-21b>¶
閱視河工至浙江㑹稽山¶
躬祭¶
　禹陵至江寧府¶
躬詣明太祖陵致祭¶
囘鑾至淮安府¶
閱視髙家堰一帶隄岸¶
指授河臣方畧¶
駕還京師餘如二十三年之禮三十七年二月¶
<pb:KR2m0018_WYG_041-22a>¶
上幸五臺山路經房山¶
命皇子等至金太祖陵世宗陵奠酒七月¶
上以親征平定噶爾丹恭奉¶
皇太后詣¶
　　盛京謁¶
陵告祭如二十一年之儀三十八年¶
聖祖南巡奉¶
仁憲皇太后由水路行至清河¶
<pb:KR2m0018_WYG_041-22b>¶
臨閱髙家堰歸仁隄等隄防畢囘至清口¶
臨視隄防¶
命截留漕糧減直發糶蠲江南浙江累嵗逋賦¶
囘鑾仍由水路奉¶
仁憲皇太后還京師餘如二十八年之禮四十一年正月¶
上幸五臺山四十二年正月¶
聖祖南巡¶
閱河入江南境沿途¶
<pb:KR2m0018_WYG_041-23a>¶
閱視河防至浙江¶
駐蹕杭州¶
囘鑾以河工告成頒¶
詔天下餘如三十八年之禮是年十月¶
聖祖西巡至潼闗遣官祭¶
　華嶽至西安府¶
命凡¶
　帝王陵寢及已過勲臣墳墓在百里内者咸祭之蠲陜¶
<pb:KR2m0018_WYG_041-23b>¶
　　　西累年逋賦¶
駕由河南還京師四十四年二月¶
聖祖南巡¶
閱河¶
駕發京師至通州張家灣登舟由山東入江南境¶
臨視河工至浙江杭州府蠲免租賦至清河復¶
臨髙家堰徧閱河隄¶
囘鑾餘如四十二年之禮四十六年正月¶
<pb:KR2m0018_WYG_041-24a>¶
聖祖南巡至江寧¶
幸演武場閱射至蘇州百姓萬餘人進表叩祝¶
萬夀至杭州普行慶惠如前禮¶
囘鑾餘如四十二年之禮四十九年二月¶
上幸五臺山¶
　　　乾隆六年七月¶
　皇上奉¶
皇太后啟蹕巡幸塞外出古北口八月¶
<pb:KR2m0018_WYG_041-24b>¶
　駐蹕喀喇河屯¶
　上行圍木蘭奉¶
皇太后自喀喇河屯啟行䝉古諸王公等恭迎¶
　聖駕是日¶
　上萬夀聖節¶
　御行殿扈從王公大臣及䝉古王公台吉等行慶賀禮¶
　賜宴賞賚有差九月¶
　駕囘至熱河行宫¶
<pb:KR2m0018_WYG_041-25a>¶
　囘鑾入古北口¶
　上奉¶
皇太后囘圓明園八年¶
　皇上奉¶
皇太后駕往¶
　　盛京恭謁¶
祖陵啟行前一日¶
　躬詣¶
<pb:KR2m0018_WYG_041-25b>¶
奉先殿祇告九月¶
　駕至¶
　　興京恭謁¶
永陵如儀¶
　駕至¶
　　盛京恭謁¶
福陵¶
昭陵如儀遣官致祭¶
<pb:KR2m0018_WYG_041-26a>¶
　長白山¶
　北鎮醫巫閭山遼太祖陵如儀¶
　囘鑾¶
　親詣¶
奉先殿告祭十一年九月¶
　上奉¶
皇太后巡幸五臺¶
　囘鑾閱滹沱河隄工改慶都縣曰望都十三年二月¶
<pb:KR2m0018_WYG_041-26b>¶
　皇上奉¶
皇太后駕幸山東疊沛¶
　恩綸普行優䘏¶
　駕至曲阜¶
　親詣¶
　先師孔子廟¶
　元聖周公廟上香翼日¶
　親詣¶
<pb:KR2m0018_WYG_041-27a>¶
　先師廟行釋奠禮¶
　御詩禮堂講書詣¶
　孔林祭酒並¶
　親詣¶
　少昊金天氏陵致祭遣官祭¶
　先聖先賢墓¶
　躬詣¶
　岱嶽致祭至濟南府¶
<pb:KR2m0018_WYG_041-27b>¶
　閱兵復¶
　躬詣¶
　舜廟行禮十五年二月¶
　上奉¶
皇太后巡幸五臺八月¶
　上奉¶
皇太后駕幸中州¶
　親詣¶
<pb:KR2m0018_WYG_041-28a>¶
　嵩嶽遣官致祭¶
　河瀆衛水¶
　周文王廟漢光武廟周世宗陵¶
　鑾輿所經蠲免錢糧十分之三十六年正月¶
　上奉¶
皇太后南巡江浙過山東遣官致祭¶
　岱宗¶
　先師孔子¶
<pb:KR2m0018_WYG_041-28b>¶
　元聖周公至宿遷登舟遣官祭¶
　河瀆¶
　淮瀆¶
　江瀆之神踰淮揚抵浙江遣官致祭¶
　南鎮㑹稽山¶
　躬詣¶
　禹陵明太祖陵致祭凡河工海塘咸¶
　指授機宜¶
<pb:KR2m0018_WYG_041-29a>¶
　諭以修防之道¶
　閱視八旗駐防及水陸標營騎射是年疊頒¶
　諭㫖截留漕糧蠲免積欠普行慶惠十九年八月¶
　皇上東巡¶
　　盛京恭謁¶
三陵如八年之儀二十一年二月以平定凖噶爾¶
　駕幸山左¶
　親詣¶
<pb:KR2m0018_WYG_041-29b>¶
　先師孔子廟行釋奠禮遣官致祭¶
　先聖先賢普行慶典如十三年之儀二十二年正月¶
　上奉¶
皇太后南巡江浙¶
　臨視河工海塘¶
　指授機宜所至遣官祭告普行慶典如十六年之儀二¶
　　　十六年二月¶
　上奉¶
<pb:KR2m0018_WYG_041-30a>¶
皇太后西巡五臺二十七年正月¶
　上奉¶
皇太后南巡江浙¶
　閱河至清江浦相度水勢¶
　指授河臣定髙家堰五壩水誌水髙一尺清口即開放¶
　　　十丈為凖俟秋汛後洪湖水勢既定仍如常接鑲¶
　　　口門嗣是河臣恪守此法下河永免水患萬世永¶
　　　賴至浙江¶
<pb:KR2m0018_WYG_041-30b>¶
　閲視海塘行慶如二十二年儀三十年正月¶
　上奉¶
皇太后南巡江浙¶
　閱視河海行慶如儀三十六年四月¶
　上奉¶
皇太后巡幸山左登¶
　岱嶽詣¶
　　闕里行禮如二十一年之儀四十一年二月以兩金川¶
<pb:KR2m0018_WYG_041-31a>¶
　　　平定¶
　上奉¶
皇太后巡幸山左告祭¶
　　闕里如二十一年之儀四十三年七月¶
　皇上東詣¶
　　盛京恭謁¶
三陵如十九年之儀四十五年正月¶
　皇上南巡江浙¶
<pb:KR2m0018_WYG_041-31b>¶
　閱視陶莊新開引河¶
　命以髙家堰三堡六堡等處磚工一律改建石工以資¶
　　　永逺鞏固徐州並山石隄加髙十七層接築四百¶
　　　五十丈直連山脚俾濵河永保安瀾至浙江¶
　命自老鹽倉一帶改建魚鱗石塘三千九百四十丈以¶
　　　為重門保障餘並行慶施惠如三十年之儀四十¶
　　　六年二月¶
　皇上西巡五臺四十八年八月¶
<pb:KR2m0018_WYG_041-32a>¶
　皇上以和闐瑞玉新造¶
列朝¶
册¶
寶告成¶
　命敬送舊¶
册舊¶
寶尊藏¶
　　盛京¶
<pb:KR2m0018_WYG_041-32b>¶
太廟至是由熱河¶
　啟鑾¶
　親往瞻禮致祭¶
　駕至¶
　　興京¶
　　盛京恭謁¶
三陵¶
　命重修¶
<pb:KR2m0018_WYG_041-33a>¶
　　盛京¶
壇廟由山海闗¶
　囘鑾¶
　躬詣¶
　　北海神廟拈香餘如四十三年之儀四十九年正月¶
　皇上南巡江浙以浙江海塘老鹽倉一帶石隄既已全¶
　　　竣而章家菴以西惟頼范公塘土隄一道衛䕶形¶
　　　勢單薄¶
<pb:KR2m0018_WYG_041-33b>¶
　親臨指示¶
　特諭督撫採石鳩工一律接築石塘不惜數百萬帑金¶
　　俾瀕海黔黎永資樂利餘並行慶施惠如儀¶
　　　羣祀¶
　　　(臣/)等謹按鄭志吉禮有封禪歴代所尚享司寒禜¶
　　　葦茭桃梗髙禖祓禊諸門考封禪之儀古不經見¶
　　　所謂七十二代者大約起於秦漢之際依託附㑹¶
　　　之言我¶
<pb:KR2m0018_WYG_041-34a>¶
　　國家¶
重熙累洽¶
列聖相承¶
郊壇¶
　嶽鎮之祀典文該洽誠無事侈陳封禪也至歴代所尚¶
　　　之說五徳相勝紛錯不一恭讀¶
　御製題大金徳運圖說詩序云五徳之運說本無稽商¶
　　尚白周尚赤其見於經者亦祇白牡騂剛之類各從¶
<pb:KR2m0018_WYG_041-34b>¶
　　其色至於上衣下裳元纁相稱則三代同之而徳運¶
　　之說固未之前聞也自漢儒始言五徳迭王遂推三¶
　　王五帝各有所尚後更流為䜟緯抑又惑之甚矣夫¶
　　一代之興皆由積徳累仁豈在五行之生尅而服御¶
　　所尚自當以黄為正餘非所宜元明制度尚黄不侈¶
　　陳五徳之王其義甚正本朝因之足破漢魏以後之¶
　　陋說煌煌¶
　聖言所以折衷前古之疑者昭然如發矇矣至於司寒¶
<pb:KR2m0018_WYG_041-35a>¶
　　之享我¶
　朝備藏冰開冰之制而不列於專祠禜以禱旱則已¶
　　見於雩祭禱水旱門無容複述葦茭桃梗髙禖祓¶
　　禊之祀自唐以後已不復舉行今謹將封禪以下¶
　　諸門並行删去鄭志又有諸雜祠一門載周之夀¶
　　星秦之陳寶漢之梁巫晉巫神君等祠皆多不經¶
　　之祭我¶
　朝釐定祀典正大光明凡臚於春秋祭祀者皆有功¶
<pb:KR2m0018_WYG_041-35b>¶
　　於國有徳於民報以饗祀唯宜唯稱謹依㑹典通¶
　　禮所載考其由來述羣祀一篇¶
　　順治元年定祭¶
先醫神之禮每年春冬仲月上甲遣官祭¶
先醫於景惠殿在太醫院署内之左正殿内¶
太昊伏羲氏位居中¶
炎帝神農氏位居左¶
黄帝軒轅氏位居右南向配位¶
<pb:KR2m0018_WYG_041-36a>¶
　　勾芒¶
　　風后東位西面¶
　　祝融¶
　　力牧西位東面東廡僦貸季(天/師)岐伯伯髙少師雷公¶
　　　伊尹淳于意王叔和皇甫謐葛洪韋慈藏錢乙劉¶
　　　完素李杲皆西向西廡鬼臾區俞跗少俞桐君馬¶
　　　師皇扁鵲張機華陀巢元方孫思邈王冰朱肱張¶
　　　元素朱彦修皆東向正殿以禮部尚書一人主祭¶
<pb:KR2m0018_WYG_041-36b>¶
　　　兩廡以太醫院堂官二人主祭先期由禮部題請¶
　　　(今由太/常寺)¶
　　　雍正十二年¶
命太醫院御醫吏目等官咸齋戒陪祀其儀節具¶
　大清通禮¶
　　　　右先醫廟¶
　　　順治元年定祭¶
　　闗帝之禮初定制致祭於¶
<pb:KR2m0018_WYG_041-37a>¶
　　地安門外之西白馬闗帝廟嵗以五月十三日致祭¶
　　　由太常寺先期題請即遣本寺堂官行禮九年¶
敇封忠義神武闗聖大帝¶
　　　雍正三年¶
敇封闗帝三代公爵定春秋祭禮置五經博士以奉祀事¶
　　　禮臣議請封¶
　　闗帝¶
　　曾祖為光昭公¶
<pb:KR2m0018_WYG_041-37b>¶
　　祖為裕昌公¶
　　父為成忠公牌位止書追封爵號不著名氏於京師¶
　　　白馬闗帝廟後殿供奉遣官告祭其山西解州河¶
　　　南洛陽縣塜廟并各省府州縣擇廟宇之大者置¶
　　　主供奉後殿春秋二次致祭從之五年以¶
　　闗帝廟重修告成定春秋致祭之儀前殿牲用太牢¶
　　　遣大臣將事行三跪九叩禮後殿牲用少牢遣太¶
　　　常寺堂官將事行二跪六叩禮餘儀皆同五月十¶
<pb:KR2m0018_WYG_041-38a>¶
　　　三日致祭用牲牢果實七年定直省祭¶
　　闗帝廟嵗三祭皆用太牢¶
　　　乾隆二十五年山東按察使沈廷芳奏¶
　　闗帝封號雖尊諡法未協請議更易以光典册¶
　詔是之因易原諡為神勇三十三年¶
　詔加封號為忠義神武靈佑闗聖大帝¶
　　　　右闗帝廟¶
　　　順治二年八月致祭¶
<pb:KR2m0018_WYG_041-38b>¶
　　都城隍之神是年以八月二十七日遣太常寺堂官¶
　　　致祭行禮自後嵗以為常廟在都城宣武門内八¶
　　　年定¶
萬夀聖節致祭之禮是嵗禮部㑹議祀典請於¶
萬夀聖節遣官致祭¶
　　東嶽¶
　　真武¶
　　城隍之神先期由太常寺奏請遣官¶
<pb:KR2m0018_WYG_041-39a>¶
　　　雍正三年令太常寺開列大臣職名請¶
㫖欽㸃致祭¶
　　　　右都城隍廟¶
　　　雍正四年建¶
　　禁城城隍神之廟九年建¶
　　皇城城隍神之廟一在禁城之西北隅一在西安門¶
　　　内曰永佑宫嵗以¶
萬夀聖節及季秋遣内務府總管各一人致祭如祭¶
<pb:KR2m0018_WYG_041-39b>¶
　　都城隍廟之禮¶
　　　　右禁城皇城城隍廟¶
　　　順治八年定致祭¶
　　真武¶
　　東嶽神之禮每年恭遇¶
萬夀聖節遣官致祭¶
　　北極佑聖真君於顯佑宫在¶
　　地安門外日中坊橋東南向致祭¶
<pb:KR2m0018_WYG_041-40a>¶
　　東嶽泰山之神廟在朝陽門外南向由禮部題請(今/由)¶
　　　(太常/寺)遣堂官一人行禮¶
　　　　右真武廟東嶽廟¶
　　　順治初年定致祭¶
　　紅衣發貢神之禮每嵗以九月初一日致祭於盧溝¶
　　　橋北沙鍋村由太常寺奏請遣八旗漢軍都統將¶
　　　事八旗各為一壇按旗排設礮位陳設畢具承祭¶
　　　都統於鑲黄旗礮位前行禮七旗都統各於本旗¶
<pb:KR2m0018_WYG_041-40b>¶
　　　礮位前隨承祭官上香行禮副都統以下咸陪祀¶
　　　康熙三十五年¶
聖祖仁皇帝親征噶爾丹遣官致祭¶
　　火礮之神讀祝行禮如儀先是遣官致祭各様火礮¶
　　　有神威將軍鐵心沖天子母各名又有新製銅礮¶
　　　龍礮鐵心銅礮皆分案致祭三十六年凱旋致祭¶
　　　如初¶
　　　雍正三年定每三年一次遣官致祭¶
<pb:KR2m0018_WYG_041-41a>¶
　　乾隆十八年定凡致祭八旗各遣一人承祭又定¶
　　火器營祭八旗¶
　子母礮神每年請¶
㫖舉行以火器營總統一人承祭三十年七月定致祭¶
　礮神用祝版并製祭器¶
　　　右礮神¶
　　康熙二年定致祭¶
　司火神之禮廟在日中坊橋西嵗以六月二十三日¶
<pb:KR2m0018_WYG_041-41b>¶
　　遣行¶
　　雍正八年定祭禮牲用太牢¶
　　乾隆二十三年十一月二十四年十一月¶
皇上親詣拈香¶
　　　右火神廟¶
　　康熙二十年重建¶
　黑龍潭龍神廟嵗以春秋仲月諏吉遣官致祭潭在¶
　　金山之麓(互見雩/祭門)¶
<pb:KR2m0018_WYG_041-42a>¶
聖祖仁皇帝數以禱雨至其地乃鼎新廟宇¶
御製碑文以紀之¶
　　　雍正二年¶
世宗憲皇帝親詣致祭澍雨立應重修工竣¶
御製碑文¶
親製宸翰勒石廟庭¶
　　　乾隆五年五月加封¶
　　黑龍潭龍神為昭靈沛澤龍王之神二十五年二月¶
<pb:KR2m0018_WYG_041-42b>¶
　　　奉¶
　諭嵗祭¶
　　黑龍潭龍神改遣内務府¶
　　圓明園大臣行禮三十九年四月¶
　皇上親詣致祭甘雨立應四十二年六月四十三年四¶
　　　月四十八年五月並¶
　親詣致祭如儀¶
　　　　右黑龍潭龍神¶
<pb:KR2m0018_WYG_041-43a>¶
　　乾隆九年封¶
　玉泉山龍神為惠濟慈佑龍神遣官致祭廟在京西¶
　　玉泉山之麓十六年奉¶
諭㫖京師玉泉靈源濬發為水徳之樞紐畿甸衆流環¶
　滙皆從此瀠注朕歴品名泉實為天下第一其澤流¶
　潤廣惠濟者博而逺矣上有龍神祠已命所司鳩工¶
　崇飾宜列之祀典其品式一視黑龍潭該部具議以¶
　聞尋議奏遣禮部堂官一人往祭從之二十五年二¶
<pb:KR2m0018_WYG_041-43b>¶
　　月奉¶
諭嵗祭¶
　玉泉山龍神改遣内務府¶
　圓明園大臣行禮¶
　　　右玉泉山龍神¶
　　順治初年定制致祭¶
　后土之神¶
　司工之神凡大興作諏吉遣官各一人將事豫日工¶
<pb:KR2m0018_WYG_041-44a>¶
　　　部官於營建所在因其方設左右二壇祭日承祭¶
　　　官朝服行禮儀節與¶
　　都城隍廟同凡¶
　　盛京各直省有奉¶
㫖興修工作之處亦先期照例致祭¶
　　　　右祭后土司工¶
　　　順治初年定制凡大工迎吻致祭¶
　　琉璃窯神並經由一路¶
<pb:KR2m0018_WYG_041-44b>¶
　　門神各遣官一人將事豫日工部官設壇於琉璃窯¶
　　　及迎吻所經之各門祭日承祭官朝服將事與祭¶
　　司工神儀同祭畢導迎樂作鑾儀衛校舁吻禮部太¶
　　　常寺官前導承祭官從所經諸門承祭官迎於門¶
　　　前及工所管工官列班恭迎以入安吻事竣各退¶
　　　　右祭窯神門神¶
　　　順治十六年以織造局設機致祭¶
　　司機之神遣禮部堂官行禮一應禮儀均與祭¶
<pb:KR2m0018_WYG_041-45a>¶
　　司工之神同¶
　　　　右祭機神¶
　　　雍正七年¶
敇封各倉司倉之神¶
　　國家漕運之制逺軼前代積貯盈溢分建各倉以貯¶
　　　之倉中或舊有神祠未列祀典司事者以請下禮¶
　　　部議通州三倉惟西倉舊有倉神祠在京城内七¶
　　　倉惟右翼興平倉舊有大倉神祠俱應重加修葺¶
<pb:KR2m0018_WYG_041-45b>¶
　　　左翼擇於海運倉城外五倉擇於新建之儲濟倉¶
　　　各建廟宇設¶
　　司倉神位每嵗春秋致祭¶
敇加封號封通州倉為¶
　　均調顯佑司倉之神左翼倉為¶
　　豐儲裕餉司倉之神右翼倉為¶
　　佑農廣惠司倉之神新建二倉為¶
　　凝禧阜衆司倉之神各¶
<pb:KR2m0018_WYG_041-46a>¶
賜御書匾額載入祀典¶
　　　　右倉神¶
　¶
　¶
　¶
　¶
　¶
　¶
<pb:KR2m0018_WYG_041-46b>¶
　¶
　¶
　¶
　¶
　¶
　¶
　¶
　皇朝通志卷四十一¶
