# -*- mode: mandoku-view; -*-
#+TITLE: 皇朝通志
#+DATE: 2015-08-24 22:51:00.402271
#+PROPERTY: ID KR2m0018
#+PROPERTY: BASEEDITION WYG    
#+PROPERTY: JUAN 卷六十四
<pb:KR2m0018_WYG_064-1a>¶
　欽定四庫全書¶
　皇朝通志卷六十四¶
　　職官畧(一/)¶
　　　官制¶
　　　(臣/)等謹按稽古帝王建國設官分職以為民極自¶
　　　雲龍水火五雉五鳩其風尚矣唐虞惟百夏商官¶
　　　倍至於成周三百六十之名班班可考秦漢以後¶
　　　迄於元明代有増損備見前志我¶
<pb:KR2m0018_WYG_064-1b>¶
　　朝制度典章炳焉大備¶
　　國初創建八旗設八大臣為固山額真有事與諸貝¶
　　　勒偕坐㑹議又有五大臣十六大臣凡料理國政¶
　　　出兵駐防各舉其治至¶
太宗文皇帝天聰五年設六部每部¶
命一貝勒主之各有承政㕘政啟心郎等員以滿洲䝉古¶
　　　漢人兼授十年三月設内國史袐書宏文三院掌¶
　　　編纂撰擬之事其都察院理藩院議政大臣䝉古¶
<pb:KR2m0018_WYG_064-2a>¶
　　　漢軍八旗官員亦次第分置内外文武綱舉目張¶
世祖章皇帝定鼎燕京統一方夏内官自閣部以至庶司¶
　　　外官藩臬守令提鎮將弁雖畧仿明制而滿漢並¶
　　　用大小相維創制顯庸超軼前代¶
列聖相承凡所以綜覈名實澄叙官方者至周且備我¶
　皇上功成治定條理精詳官制間有更定皆因時以制¶
　　　宜至於¶
　神武布昭¶
<pb:KR2m0018_WYG_064-2b>¶
　徳威逺播伊犁回部諸地二萬里而遥盡歸版宇¶
　命大臣前往辦事建立各官復因其舊號存伯克等名¶
　　　目碁布星羅無殊内地是以心膂股肱之任歌喜¶
　　　起於朝端翼為明聽之風凜敬共於夙夜聲教所¶
　　　及罔不率俾臂指相維無逺弗届嚴肅整齊三代¶
　　　盛時尚難嫓美又豈秦漢後所能比擬於萬一也¶
　　　哉按鄭志原畧溯前古三代秦漢以來設官之制¶
　　　俱以唐六典為凖故卷首别載大綱分類各有總¶
<pb:KR2m0018_WYG_064-3a>¶
　　叙而續通志則各為一編盖以一代有一代之規¶
　　模名目遞更不相沿襲變而通焉以各存其規制¶
　　我¶
　國家設官分職因革咸宜自無庸更襲六典之舊勉¶
　　强以求其合今僅依¶
大清㑹典序次輯職官畧八卷其禄秩官品各門亦附¶
　　於卷末焉¶
　　宗人府¶
<pb:KR2m0018_WYG_064-3b>¶
　　宗令宗正宗人(宗令一人左右宗正各一人左右/宗人各一人並順治九年置掌)¶
　　(爵皇族之屬籍以時修輯令凡親玉牒辨昭穆序/  禄均其恵養而布之教      疎之屬胥受治)¶
　　(焉初制宗令以親王郡王統理宗正以貝勒貝子/兼攝宗人以鎮國輔國公及將軍兼攝後擇賢任)¶
　　(使不復以/封爵為限)¶
　　府丞(漢人一人順治九年置掌校理漢文冊籍初/制有覺羅啟心郎二員漢軍啟心郎二員與)¶
　　(府丞均為正官康熙十二年/裁啟心郎惟設府丞一員)¶
　　左右司(理事官宗室各二人副理事官宗室各二/人主事宗室各二人分掌左右翼覺羅之)¶
　　(籍並書其子女適庶生卒婚嫁官爵名謚以備貧/    玉牒紀載凡承襲次序秩俸等差及養給)¶
<pb:KR2m0018_WYG_064-4a>¶
　　(幼優恤婚喪之事時為稽核綜理焉初設郎中六/員員外郎四員主事四員康熙十二年始分隷左)¶
　　(右兩司三十八年兩司各裁郎中一員雍正二年/改郎中為理事官改員外郎為副理事官惟主事)¶
　　(仍舊名初制皆以覺羅為之後以覺羅滿洲㕘用/雍正二年定以宗室滿洲㕘用乾隆二十九年准)¶
　　(府丞儲麟趾奏定理事官以下/筆帖式以上悉以宗室為之)¶
　　經歴(宗室二人順治九/年置掌出納文書)¶
　　堂主事(宗室二人漢人二人宗室主事順治九年/置掌奏疏稿案漢主事雍正元年増置掌)¶
　　(漢文/冊籍)¶
　　筆帖式(宗室二十四人順治/九年置掌繙譯文書)¶
<pb:KR2m0018_WYG_064-4b>¶
　　師傅保加銜¶
　　太師太傅太保少師少傅少保太子太師太子太¶
　　傅太子太保太子少師太子少傅太子少保(俱為/文武)¶
　　(大臣加銜及/贈銜無専職)¶
　　内閣¶
　　大學士(滿漢各二人均由/率百僚補授後請)　　(特簡贊理機務表/㫖兼殿閣及六部)¶
　　(尚書銜殿閣名凡六曰閣保和殿舊文華殿四武/英殿  體仁閣  文淵    東閣  制殿名  閣)¶
　　(名二乾隆十三年省國中和殿銜増入十體仁閣/銜為殿閣名各三    初置文館天聰  年改為)¶
<pb:KR2m0018_WYG_064-5a>¶
　　(三院曰内國史院曰内祕書院曰内宏文院各設/大學士一人分其事為職掌内國史院掌記注)¶
　　(掌撰詔令編纂書史及擬撰表章之屬内袐書院/    外國往來書狀及      敕諭祭文之屬内)¶
　　(宏文院掌註釋歴代行事善惡勸講度之屬御前/侍講  皇子並教諸親王及徳行制      順治)¶
　　(元年増設學士二年定為正二品衙門以翰林官/分隷内三院稱内翰林國史院内翰林祕書院内)¶
　　(翰林宏文院増設侍讀學士侍讀等官九年設典/籍十五年改内三院為内閣其大學士俱改殿閣)¶
　　(銜仍分設翰林院十六年裁學士侍讀學士等官/十八年復改内閣為内國史院内袐書院内宏文)¶
　　(院裁翰林院康熙九年仍改為内閣另設翰林院/如舊制十年仍補授學士以下等官滿漢大學士)¶
　　(順治元年設六員不備官康熙間率用四員雍正/年以來多用至六員乾隆十三年定制滿漢各二)¶
<pb:KR2m0018_WYG_064-5b>¶
　　(員/)¶
　　尚書協辦大學士(滿漢各一人以六部尚書士同/簡充雍正間初置與大學)¶
　　(釐閣務自後定制滿漢或/一員或二員因人酌派)¶
　　學士(兼禮部侍郎銜滿六人漢四人掌敷奏本章/傳宣    綸綍初制置滿學士三員漢軍三)¶
　　(員自順治元年以後増減不一康熙九年定滿學/士二員十年増四員又定漢軍二員漢人二員十)¶
　　(二年以漢軍併於漢缺共/四員俱兼禮部侍郎銜)¶
　　侍讀學士(滿四人蒙古二人漢二人掌收發本章/總稽繙譯順治二年置初兼太常寺卿)¶
　　(銜後停/兼銜)¶
<pb:KR2m0018_WYG_064-6a>¶
　　侍讀(滿十人蒙古漢軍漢人各二人掌勘對本章/檢校簽票順治二年置初兼太常寺少卿光)¶
　　(禄寺少卿銜/尋停兼銜)¶
　　典籍(滿洲漢軍漢人各二人掌收貯圖籍出納文/移内閣為典掌    絲綸之地自大學士以)¶
　　(下皆不置印惟典籍給印以/鈐往來文牒順治九年置)¶
　　中書(滿七十人䝉古十有六人漢軍八人漢人三/十人貼冩中書滿四十人䝉古六人掌撰擬)¶
　　(紀載繙譯/繕書之事)¶
　　(臣/)等謹按漢人中書自康熙初定制専以進士舉¶
　　人注授間以散館庶吉士及進士¶
<pb:KR2m0018_WYG_064-6b>¶
　朝考入選者為之我¶
皇上鑾輅時巡諸生有獻賦¶
　行在者每䝉¶
召試拔其尤以充是職登用之途視前代益為華選矣¶
　　中書科中書舍人(滿二人漢四人掌/書寫    誥敕)¶
　　(臣/)等謹按内閣自侍讀學士以下辦理本章分為¶
　　五所曰滿本房専司繕寫清字校正清文曰漢本¶
　　房専司繙譯清漢文曰䝉古本房専司繙譯外藩¶
<pb:KR2m0018_WYG_064-7a>¶
　　章奏及繕寫頒行西畨屬國¶
詔敕曰滿票籖處曰漢票籖處専司繕寫清漢票籖記¶
　　載¶
諭㫖及撰文之事又有稽察房稽察各部院遲延事件¶
　　月終彚奏大學士酌委侍讀學士侍讀中書兼司¶
　　之又稽察欽奉¶
上諭事件處雍正八年置以滿漢大學士各部院堂官¶
　　兼領其文移鈐以典籍印以上各處雖非設有専¶
<pb:KR2m0018_WYG_064-7b>¶
　　官而職守所存均闗綸扉典則謹附識¶
　　翰林院¶
　　掌院學士(滿洲漢人各一人掌制誥文史以備二/  天子顧問其屬待詔滿洲漢人各)¶
　　(人典簿滿洲漢人各一人孔目滿洲漢人/各一人筆帖式滿洲四十人漢軍四人)¶
　　侍讀侍講學士(滿洲各二人漢人各三人講南書/房侍值  上書房教讀自  讀學)¶
　　(士以下皆預選派其直省/主考提督學政亦預焉)¶
　　侍讀侍講(滿洲各二人漢人各三人侍讀/以下掌撰述編輯侍值  經幄)¶
　　修撰編修檢討(無定額修撰狀元授職編修一甲二/名三名及二甲授職檢討三甲授職)¶
<pb:KR2m0018_WYG_064-8a>¶
　　庶吉士(無定額讀書教習庶常館以滿漢大臣各/一人充教習選講讀以下官分司訓課名)¶
　　(小教/習)¶
　　(臣/)等謹按翰林初隸内三院順治元年設掌院學¶
　　士本正五品以兼禮部侍郎銜者為正三品康熙¶
　　二十八年以大學士兼管掌院事其後遂有以大¶
　　學士尚書侍郎兼攝者初設漢掌院學士一人漢¶
　　講讀學士各一人後仍併入内三院十五年復設¶
　　如元年制増滿掌院學士一人漢講讀學士各一¶
<pb:KR2m0018_WYG_064-8b>¶
　　人漢講讀各一人康熙九年増設滿漢講讀學士¶
　　各三人講讀各三人乾隆五十年裁滿講讀學士¶
　　各一人滿講讀各一人¶
　經筵講官(滿漢各八人以大臣兼充恭遇期經筵掌/院按期奏請撰擬講章進呈届  請)¶
　　(㫖簡派滿漢/各二人進講)¶
　日講起居注官(不専設翰詹官以原銜充之記注官/滿洲八人漢人十二人主事滿洲二)¶
　　(人漢人一人筆帖式十六人凡遇以滿御門聽政/朝㑹宴饗大祭祀大典禮及常朝    漢日講官)¶
　　(各二人近前侍班凡講官綸音敷奏逐一記注自/順治十四年始設日    康熙九年置  起居注)¶
<pb:KR2m0018_WYG_064-9a>¶
　　(館於攝太和門西廊設滿漢記注官俱以乾日講/官兼  康熙五十七年裁雍正元年復設  隆元)¶
　　(年定滿漢員額如今制凡/記注官均兼  日講繫銜)¶
　　(臣/)等謹按儒學之臣以文章主撰述以筆札司紀¶
　　載出入承明最稱華選其讀講學士以下及詹事¶
　　諸臣屢䝉¶
御試¶
親定甲乙又定五年輪班引¶
見之例造就裁成¶
<pb:KR2m0018_WYG_064-9b>¶
恩意優渥玉堂盛軌洵乎振古為昭矣¶
　文淵閣閣職¶
　　領閣事(滿洲漢人各一人掌總領袐書典司所冊/府乾隆四十一年    詔置閣職掌  貯)¶
　　(四庫全書授領閣事以大學士掌院/學士兼充直閣事以下咸定額有差)¶
　　提舉閣事(一人以内務府大臣兼充掌/率内務府官屬以綜理閣事)¶
　　直閣事(六人以科甲出身之滿洲漢人内閣學士/内班出身之滿洲詹事少詹事讀講學士)¶
　　(漢人詹事少詹事讀講學士等官兼充掌典司釐/輯之事以時與校理檢閲輪直凡春秋曝書則董)¶
　　(率而經/理之)¶
<pb:KR2m0018_WYG_064-10a>¶
　　校理(十有六人以内班出身之滿洲庶子以下漢/人庶子以下翰詹官員及科甲出身之内閣)¶
　　(侍讀等官兼充分/掌註冊㸃騐之事)¶
　　檢閲(八人以由科甲出身之内閣/中書兼充掌排次清釐之事)¶
　　内務府司員(辦理閣事内務府司員四人筆帖式/四人掌一切收發啟閉掃除之事)¶
　　(臣/)等謹按¶
　國朝定制大學士以¶
　文淵閣繫銜而閣制未建乾隆三十七年¶
特詔直省守吏購訪海内遺書以廣石渠藏弆爰¶
<pb:KR2m0018_WYG_064-10b>¶
敕館臣排校繕録彚為四庫全書凡三萬六千冊而贏¶
命於¶
　文華殿後鼎建¶
　文淵閣以貯之四十一年¶
詔仿麟臺故事所載剏置閣職以資典守蘭臺東觀益¶
　　昭美備又於¶
　圓明園置¶
　文源閣¶
<pb:KR2m0018_WYG_064-11a>¶
　避暑山莊置¶
　文津閣¶
　盛京建¶
　文溯閣分部珍藏而全書中採擷精詳别為薈要萬¶
　　二千冊於¶
　御花園之摛藻堂¶
　圓明園之含經堂各貯一部以便省覽復¶
命續繕三部貯揚州大觀堂之文滙閣鎮江金山寺之¶
<pb:KR2m0018_WYG_064-11b>¶
　　文宗閣杭州¶
　聖因寺行宫之文瀾閣¶
特發帑金募工抄録俾江浙士子得以快讀袐書觀摩¶
　　謄寫¶
　教思廣被藝苑歡騰¶
　文治之隆洵乎振古為昭矣謹因閣職而備載於此¶
　　詹事府¶
　　詹事(滿洲漢人各一人漢詹事兼翰林侍讀學士/銜掌坊局之政事凡遇有㑹議朝審諸大政)¶
<pb:KR2m0018_WYG_064-12a>¶
　　(借九卿科道㕘預焉其屬/主簿二人筆帖式六人)¶
　　少詹事(滿洲漢人各一人漢少詹/事兼翰林侍講學士銜)¶
　　左春坊左庶子左中允左贊善(滿洲各一人漢人/各一人與右春坊)¶
　　(各官掌記注纂修之事/分兼翰林讀講編檢銜)¶
　　右春坊右庶子右中允右贊善(滿洲各一人/漢人各一人)¶
　　司經局洗馬(滿洲漢人各一人漢洗馬兼翰林修/撰銜掌經籍典制圗書刋輯收藏之)¶
　　(事所屬正/字一人)¶
　　(臣/)等謹按詹事府順治元年設少詹事一人其年¶
<pb:KR2m0018_WYG_064-12b>¶
　　十一月省歸内三院九年四月復設詹事以下等¶
　　官又有滿洲左右諭徳乾隆十三年裁左右春坊¶
　　初設左右諭徳亦先後裁省又按詹事之名始於¶
　　秦漢迄於有明大率為東宮官屬我¶
　國家萬年垂統¶
睿慮深長¶
家法相承不事建儲¶
　皇子皆在¶
<pb:KR2m0018_WYG_064-13a>¶
　尚書房讀書選翰林官分侍講讀日有程課¶
特命大臣為總師傅以綜領其事凡詹事坊局之舊稱¶
　　宫僚者特留以備詞臣遷轉之階法度周詳超軼¶
　　前古¶
皇上典模垂示¶
宸諭屢頒良法昭垂洵萬世不易之隆軌也¶
　　吏部¶
　　尚書(滿洲漢人各一人掌中外文職銓叙勲階黜/陟之政釐飭官掌以贊邦治  國朝自天聰)¶
<pb:KR2m0018_WYG_064-13b>¶
　　(五年始設六部每部一貝勒主之六部置承政㕘/政與啟心郎順治元年停貝勒總理例改承政為)¶
　　(尚書㕘政為侍郎五年定滿漢尚書各一人七年/増設滿洲尚書一人八年仍令親王郡王兼攝部)¶
　　(務九年停十年復裁滿洲尚書一人十五年裁啟/心郎雍正元年以來常以大學士兼理部務與尚)¶
　　(書率其屬以/叙正羣吏焉)¶
　　左右侍郎(滿洲漢人各一人順治五年定額掌佐/理鈐衡以貳尚書漢右侍郎初制兼翰)¶
　　(林院學士銜其非翰林/出身者不兼尋罷兼銜)¶
　　文選司(郎中滿洲三人䝉古漢人各一人員外郎/滿洲漢人各二人主事滿洲一人漢人二)¶
　　(人掌班秩遷除均平銓法崇徳三年六部設理事/官副理事官順治元年改理事官為郎中副理事)¶
<pb:KR2m0018_WYG_064-14a>¶
　　(官為員外郎各司員額初制裁増不一後定設如/今制漢缺郎中員外郎主事皆以由科甲出身者)¶
　　(注授禮/部同)¶
　　考功司(郎中滿洲三人漢人一人員外郎滿洲二/人䝉古漢人各一人主事滿洲一人漢人)¶
　　(二人掌論劾考/察旌别功過)¶
　　稽勲司(郎中滿洲漢人各一人員外郎滿洲二人/漢人一人主事滿洲漢人各一人掌更名)¶
　　(改籍終養服制兼/稽在京文員俸廩)¶
　　騐封司(郎中滿洲漢人各一人員外郎滿洲二人/漢人一人主事滿洲䝉古漢人各一人掌)¶
　　(廕土封贈襲/    司嗣職)¶
<pb:KR2m0018_WYG_064-14b>¶
　　堂主事(滿洲四人漢軍一人掌文案者滿洲/二人掌章奏者滿洲二人漢軍一人)¶
　　司務㕔司務(滿洲漢人各一人掌/出納文書稽察胥吏)¶
　　筆帖式(滿漢五十七人䝉古四人漢軍/十二人掌繙譯清漢章奏文籍)¶
　　(臣/)等謹按¶
　本朝諸司衙門各置滿洲䝉古漢軍筆帖式以繙譯¶
　　清漢章奏文牘葢即金元女直令史譯史䝉古筆¶
　　且齊之職而其原實沿歴代令史遺制特是唐宋¶
　　用人頗輕而今筆帖式登用之廣遷擢之優固非¶
<pb:KR2m0018_WYG_064-15a>¶
　　前代僅稱雜流者所可比也¶
　　户部¶
　　尚書(滿洲漢人各一人掌天下土田户/口財穀之政平準出納以均邦賦)¶
　　左右侍郎(滿洲漢人各一人順治元年定掌審計/國用以貳尚書滿漢右侍郎兼管理錢)¶
　　(法堂/事務)¶
　　十四司(山東司郎中滿洲二人漢人二人員外郎/滿洲三人漢人一人主事滿洲漢人各一)¶
　　(人山西司郎中滿洲漢人各一人員外郎滿洲䝉/古漢人各一人主事滿洲漢人各一人河南司郎)¶
　　(中滿洲漢人各一人員外郎滿洲二人漢人一人/主事滿洲漢人各一人江南司郎中滿洲漢人各)¶
<pb:KR2m0018_WYG_064-15b>¶
　　(一人員外郎滿洲三人漢人一人主事滿洲漢人/各一人江西司郎中滿洲漢人各一人員外郎滿)¶
　　(洲二人漢人一人主事滿洲漢人各一人福建司/郎中滿洲漢人各一人員外郎滿洲五人漢人一)¶
　　(人主事滿洲蒙古漢人各一人浙江司郎中滿洲/漢人各一人員外郎滿洲二人漢人一人主事滿)¶
　　(洲漢人各一人湖廣司郎中滿洲二人漢人一人/員外郎滿洲二人漢人一人主事滿洲漢人各一)¶
　　(人陜西司郎中滿洲䝉古漢人各一人員外郎滿/洲三人漢人一人主事滿洲漢人各一人四川司)¶
　　(郎中滿洲漢人各一人員外郎滿洲二人漢人一/人主事滿洲漢人各一人廣東司郎中滿洲漢人)¶
　　(各一人員外郎滿洲三人漢人一人主事滿洲漢/人各一人廣西司郎中滿洲漢人各一人員外郎)¶
　　(滿洲四人漢人一人主事滿洲漢人各一人雲南/司郎中滿洲二人漢人一人員外郎滿洲三人漢)¶
<pb:KR2m0018_WYG_064-16a>¶
　　(人一人主事滿洲漢人各一人貴州司郎中滿洲/漢人各一人員外郎滿洲三人漢人一人主事滿)¶
　　(洲漢人各一人各掌/其分省及兼領之事)¶
　　堂主事(滿洲四人漢軍二人直南檔房者滿洲二/人掌八旗編審直北檔房者滿洲二人漢)¶
　　(軍二人掌酌撥餉銀校勘/奏章俱順治元年定額)¶
　　司務㕔司務(滿洲漢人各一人/順治元年定額)¶
　　筆帖式(滿洲百人䝉古四/人漢軍十有六人)¶
　　(臣/)等謹按户部自十四司外其别領者有三曰井¶
　　田科掌覈八旗土田内府莊户凡入官房宅地畝¶
<pb:KR2m0018_WYG_064-16b>¶
　　及嵗租斂給之數悉以咨之雍正十二年置曰俸¶
　　餉處掌覈八旗官兵俸餉庫銀丁冊視所由牒請¶
　　畫一而給受之曰現審處掌治八旗户口田房之¶
　　訟㑹刑部以聴其成皆鑄給闗防乾隆十三年置¶
　　堂官遴司屬分治其政令無定員¶
　盛京户部(滿侍郎一人經㑹司郎中員外郎主事各/一人糧儲司郎中員外郎各一人主事二)¶
　　(人農田司員外郎二人主事一人銀庫掌闗防監/督郎中員外郎各一人司庫二人倉監督正副各)¶
　　(一人管屯田六品官二人堂/主事二人筆帖式二十一人)¶
<pb:KR2m0018_WYG_064-17a>¶
　　(臣/)等謹按續通志職官畧載明官制南京各部附¶
　　於在京各部之中今依其例以¶
　盛京五部堂司諸員依次編入雍正間有漢郎中員¶
　　外郎主事等官乾隆八年定五部司官仍専用旗¶
　　員¶
　　内倉監督(滿洲二人内倉本明内官監倉順治十/年改今名専隸本部以供  内府奉祭)¶
　　(祀待外藩屬國朝貢之饔餼教習官役之廩栗牧/馬之豆咸貯焉監督應時而給之初屬之廣西司)¶
　　(滿漢司官康熙三十二年定於應除小差之滿洲/䝉古漢軍年久司官内次除一人管理雍正元年)¶
<pb:KR2m0018_WYG_064-17b>¶
　　(改定於本部滿洲司/官内委用二年而代)¶
　　三庫(管理三庫大臣無定員於大臣内入之簡用/掌綜理三庫之政令稽其財用出    數月)¶
　　(有要嵗有㑹皆覈實以之銀聞雍正元年始置特/鑄管理三庫銀印以授    庫郎中一人員外郎)¶
　　(二人司庫一人大使二人皆滿洲員額掌銀貨解/納收支之政令凡直省田賦及闗市鹽茶諸税課)¶
　　(咸入焉嵗有常數部覈數無闕廼移庫准部定權/衡受之如啟櫝騐封有作弊及數不實者論段疋)¶
　　(庫郎中一人員外郎二人司庫二人大使一人皆/滿洲員額掌幣物收支之政令凡嵗用縑帛紗縠)¶
　　(咸入焉由織造官市絲民間織染輸部部移庫受/之所需財用皆給公帑具冊達部以待稽覈有造)¶
　　(作不如法者論顔科庫郎中一人員外郎二人司/庫二人大使一人皆滿洲員額掌雜物收支之政)¶
<pb:KR2m0018_WYG_064-18a>¶
　　(令凡器用所需百物之艮若銅錫鉛鐵丹青赭緑/香楮茶蠟之屬咸入焉直省有司各以其土産嵗)¶
　　(支正賦市自民間大者疏採不聞下部小者以冊/達部覈其數移庫受之擇    精良者論三庫堂)¶
　　(主事一人滿洲員額掌三庫文案凡財賄之受藏/於庫及取用於庫者皆書其數嵗終廼執其總㑹)¶
　　(三庫羣吏之籍而㕘考之以待奏銷初順治元年/止設後庫置滿洲郎中四人員外郎二人司庫六)¶
　　(人十三年分建三庫置理事官二人以總其事増/司庫二人康熙二十五年定制二庫各置郎中一)¶
　　(人員外郎一人司庫二人雍正二年三庫各増員/外郎一人置大使各一人省銀庫司庫一人乾隆)¶
　　(三年増銀庫大使一人凡郎中員外郎闕各部院/於所屬諸司遴選賢能者送部引    見補用三)¶
　　(年更選以代司庫大使亦如之雍正二年置三庫/筆帖式十有五人庫使二十有六人皆滿洲員額)¶
<pb:KR2m0018_WYG_064-18b>¶
　　(分隸三庫各佐其長以行遣文書稽考出納筆帖/式初置十人順治十二年増置二人康熙二十五)¶
　　(年定置二十四人雍正二年省九人庫使初置三/十二人雍正二年増額料庫一人省銀庫六人段)¶
　　(疋庫/一人)¶
　　(臣/)等謹按三庫即唐宋之太府左右藏庫而¶
特簡大臣綜理近于唐之度支使宋之三司使而月有¶
　　要嵗有㑹立法更為詳備云¶
　　錢法堂(右侍郎滿洲漢人各一人寳泉局嵗鑄錢/六十一卯遇閏則加鑄四卯局之政令以)¶
　　(部之右侍郎掌之初止漢人右侍郎一人康熙十/八年令滿洲右侍郎一人公同督理十九年以給)¶
<pb:KR2m0018_WYG_064-19a>¶
　　(事中御史稽察錢局雍正三年停遣乾隆二十六/年户部錢法堂置掌稿司官滿洲漢人各一人於)¶
　　(各司屬中選委寳泉局監督滿洲漢人各一人大/使滿洲五人掌鑄造緡錢收納銅課以裕  國儲)¶
　　(以利民用其監督俱無専員由六部滿漢/司官遴選保舉引    見簡用二年而代)¶
　　各省錢局監鑄官(十有八人凡天下鼓鑄緡錢者/十有四省新疆則開鑪伊犁如)¶
　　(各省之制皆隨其地之宜作之泉布以交易流通/前民利用以布政使等總其成而受法式於户部)¶
　　(各置監鑄官以判局事直𨽻寳直局一人以保定/府同知充山西寳晉局一人陜西寳陜局一人江)¶
　　(蘇寳蘇局二人俱以佐貳官選充浙江寳浙局二/人以同知通判選充福建寳福局一人亦以佐貳)¶
　　(官選充江西寳昌局一人以南昌府同知充湖南/寳南局一人以長沙府同知充湖北寳武局一人)¶
<pb:KR2m0018_WYG_064-19b>¶
　　(以武昌府同知充廣東寳廣局一人四川寳川局/一人俱以同知通判選充廣西寳桂局一人布政)¶
　　(使於所屬官内任便選充雲南寳雲局一人以雲/南府知府充雲南東川局一人以東川府知府充)¶
　　(貴州寳黔局一人以貴陽府知府貴筑縣知縣或/通判縣丞選充伊犁寳伊局一人以伊犁同知充)¶
　　總督倉場(右侍郎滿漢各一人掌總稽嵗漕之入/以均廩禄以儲軍餉凡南北漕艘京通)¶
　　(倉庾悉隷焉順治元年初設漢倉場侍郎一人九/年設滿洲漢軍倉場侍郎各一人尋裁漢軍員額)¶
　　(康熙八年復裁漢人員額止設滿洲侍郎一人八/年定制設滿洲漢人侍郎各一人又有總理滿洲)¶
　　(侍郎一人順治四年置與總漕同理漕/務八年裁十二年復置十八年仍裁)¶
　　坐糧㕔(滿洲漢人各一人以各部郎中員外郎掄/選    簡充二年而代掌北河濬淺修築)¶
<pb:KR2m0018_WYG_064-20a>¶
　　(隄岸牐壩催䟎漕艘抵壩回空督令經紀車户轉/運輸倉兼司通濟庫銀出納及抽收通州税課之)¶
　　(事所屬通濟庫大使一人通流慶豐牐官各一人/順治元年通州坐糧㕔止差户部漢人司官一人)¶
　　(康熙二年添差户部滿洲司官一人二十六年定/制依各闗差例以各部院官員通行差遣初制給)¶
　　(事中御史亦得選充乾隆四十九年停/止又初制有坐糧㕔筆帖式一人尋省)¶
　　各倉監督(大通橋監督滿洲漢人各一人以各倉/監督掄選調充凡石壩運到漕白二糧)¶
　　(抽騐斛面督催東户分運京倉及隨糧松板支收/之事皆屬焉初差户部漢人司官一人康熙二年)¶
　　(改設滿洲漢人各一人尋省四十七年以通州大/通橋㑹清河相隔甚逺事難兼辦仍設滿洲漢人)¶
　　(監督各一人管理京通各倉監督滿洲漢人各一/人在京倉十有三曰禄米倉曰南新倉曰舊太倉)¶
<pb:KR2m0018_WYG_064-20b>¶
　　(曰海運倉曰北新倉曰富新倉曰興平倉曰太平/倉曰本裕倉曰萬安倉曰儲濟倉曰裕豐倉曰豐)¶
　　(益倉凡八旗五營兵食官軍牧馬豆貯焉通州倉/二曰西倉曰中倉凡王公百官俸廩米貯焉惟豐)¶
　　(益倉自内務府遣官主之其十四倉監督以内閣/中書部院監寺屬官掄選引    見注其名於籍)¶
　　(有闕員則户部掣籖以授三年而代掌漕白二糧/交納上倉及收貯支收之事初制差户部滿洲漢)¶
　　(人司官管理諸倉或一人或二人増損不一康熙/五十年始定每倉置滿洲漢人監督二人五十七)¶
　　(年令九卿各舉其屬以待年置簡用雍正元年選/部曹之候補者充其任二    副監督以預監督)¶
　　(選者於應代先一年為之稱職則如期交替不及/者罷免四年復以滿洲各部院筆帖式及漢人之)¶
　　(候補道府同知知州者掄選充補勤職者擢用之/尋改定如今制又各倉原設筆帖式一人後俱省)¶
<pb:KR2m0018_WYG_064-21a>¶
　　筆帖式(滿洲四人順治元年/置掌受遣文書之事)¶
　　(臣/)等謹按現行定制稽察倉儲京倉以都統副都¶
　　統通倉以通永道通州副將専司其事若倉有滲¶
　　漏米有盜竊者移倉場治之滿漢御史則每倉嵗¶
　　差一人通稽一嵗内收漕發米釐剔弊端以重¶
天庾儲備葢即唐監倉明巡倉之職而立法周詳視前¶
　　代益昭嚴慎矣¶
　¶
<pb:KR2m0018_WYG_064-21b>¶
　¶
　¶
　¶
　¶
　¶
　¶
　¶
皇朝通志卷六十四¶
