# -*- mode: mandoku-view; -*-
#+TITLE: 皇朝通志
#+DATE: 2015-08-24 22:51:01.726641
#+PROPERTY: ID KR2m0018
#+PROPERTY: BASEEDITION WYG    
#+PROPERTY: JUAN 卷一百二十四
<pb:KR2m0018_WYG_124-1a>¶
　欽定四庫全書¶
　皇朝通志卷一百二十四¶
　　災祥畧(三/)¶
　　　紀祥(天類/)　(地類/)　(物類/)¶
　　　(臣/)等謹按鄭氏災祥畧詳於災而畧於祥顧自龍¶
　　　師鳥紀以還若圖書載易鳳凰歌詩傳為聖世之¶
　　　徴書策亦未嘗畧而不紀也我¶
　　國家¶
<pb:KR2m0018_WYG_124-1b>¶
列聖相承敦崇實政¶
　皇上奉若¶
天道軫念民依若瑞應之說久為¶
　聖朝所弗尚蓋自¶
隆平奕葉以來太和洋溢協氣薰蒸在天為慶雲甘露在¶
　　　地為瑞麥嘉禾草野之間習以為常既不盡聞於¶
　　　疆吏其有可考見者不過千百之十一謹據實列¶
　　　載用以見¶
<pb:KR2m0018_WYG_124-2a>¶
　郅治之世¶
天人協應而¶
　聖主敬¶
天勤民之心未嘗一日而懈固非若前史符瑞之志所可¶
　　　同日語也若夫各省通志及府州縣志所紀瑞應¶
　　　甚多其未經具¶
　　奏者㮣不叙入¶
　　　天類¶
<pb:KR2m0018_WYG_124-2b>¶
　　　順治二年正月丁亥未時日生左右珥上有戴氣¶
　　　赤黄色在女宿秋江南通州及蕭縣甘露降十一¶
　　　月辛亥巳時日生半暈上有戴氣赤黄色在箕宿¶
　　　康熙十六年三月四川順慶府甘露降夏秋復降¶
　　　二十一年江西瑞金縣甘露降徑里許閱四十餘¶
　　　日¶
　　　雍正三年二月以日月合璧五星聫珠告祭¶
景陵先是正月欽天監疏言二月初二日庚午夘刻日月¶
<pb:KR2m0018_WYG_124-3a>¶
　　　合璧五星聫珠宿躔營室之次位當娵訾之宫為¶
　　　從來未有之瑞請¶
敕付史館¶
世宗憲皇帝諭大學士等曰朕惟日月五星運行於天本¶
　有常度是以從古厯元可坐算而得然古稱髙陽時五¶
　星㑹於營室漢帝時五星聚於東井宋祖時五星聚於¶
　奎史書皆紀以為祥蓋七政㑹合數雖一定而遭逄其¶
　時者實海宇昇平民安物阜之㑹也若以為徳化所致¶
<pb:KR2m0018_WYG_124-3b>¶
　朕方臨御二載有何功徳遽能致此嘉祥皆由我¶
皇考六十餘年聖徳神功蟠天際地為千古不世出之君¶
　為¶
上天第一篤愛之子所以純禧駢集厯數綿長錫祚垂光¶
　至於今日覩此難逄之嘉瑞朕嗣統以來兢兢業業率¶
　由舊章惟以¶
皇考之心為心以¶
皇考之政為政宅衷圖事罔敢稍越尺寸故邀¶
<pb:KR2m0018_WYG_124-4a>¶
上天垂鑒仍如¶
皇考之御宇綏猷而錫以無疆之福也朕幸逄嘉㑹不但¶
　不敢自居亦不敢自謙總由¶
上天申眷¶
皇考朕與天下臣民同在福祐之中當與天下臣民共慶¶
　之至是諸王大臣等請¶
陞殿慶賀復¶
諭曰朕惟¶
<pb:KR2m0018_WYG_124-4b>¶
皇考六十餘年敬天勤民始終如一是以¶
上天申眷至於今日覩此嘉祥在¶
皇考為福鍾善慶之餘在朕躬為迎迓¶
天庥之始惟有兢兢業業竭力盡心永久如一以仰答¶
上天之眷祐以克承¶
皇考之宏猷期與大小臣工矢誠心而敦實政陞殿受賀¶
　不必舉行但念¶
天瑞實因¶
<pb:KR2m0018_WYG_124-5a>¶
皇考而致應遣官告祭¶
景陵以昭祥瑞之自六年冬江南松江府甘露降七年正¶
　　　月鄂爾泰奏十月二十九日恭遇¶
萬夀慶辰滇南省城五色慶雲光燦捧日經辰已午三時¶
　　　至十一月絢爛倍常凡呈現兩日楚雄姚安等府¶
　　　呈報皆同洵屬從來未有之嘉瑞¶
諭曰朕每遇此祥瑞蒙¶
上天慈恩自應感喜然實絲毫不敢慶幸惟倍加敬畏之¶
<pb:KR2m0018_WYG_124-5b>¶
　心况此嘉祥實係忠誠所感而獻於朕夀日者正表卿¶
　愛戴之心也諸王大臣等以滇南卿雲表賀奏請宣付¶
　　　史館得¶
㫖朕治天下以實心實政為務不言祥瑞屢頒諭㫖甚明¶
　今據鄂爾泰奏滇省卿雲呈見又引孝經援神契之語¶
　曰天子孝則卿雲見朕之事¶
親不敢言孝但自藩邸以至今四十餘年誠敬之心有如¶
　一日只此一念可以自信朕每承¶
<pb:KR2m0018_WYG_124-6a>¶
天眷昭示嘉祥感激慶幸之中益加儆惕兹逄卿雲之瑞¶
　益増朕心之敬畏鄂爾泰公忠體國實為不世出之名¶
　臣數年來節制滇黔等省是以仰邀¶
天貺正所以表著該省官吏敬恭協和之忱悃也願内外¶
　大小臣工均以鄂爾泰為法且願各省官民等聞風慕¶
　義興孝勸忠人人共受¶
上天之福佑乃朕心之所謂上祥大瑞也七月諸王大臣¶
　　　等疏言滇省日麗中天慶雲告瑞仰見太平有象¶
<pb:KR2m0018_WYG_124-6b>¶
天眷庥隆臣等不勝歡忭得¶
㫖朕思雲霞之氣時結時散今慶雲屢見於滇南地方自¶
　因該省大臣官弁兵民有感格¶
上天之處始蒙賜此休徴以示恩奨但天象之災祥由於¶
　人心之敬肆㨗於影響呼吸可通朕每承¶
天貺益深䖍惕夙夜靡寧惟冀滇省官民愈加黽勉以仰¶
　答¶
上天垂象之鴻恩十二月以五色慶雲捧日¶
<pb:KR2m0018_WYG_124-7a>¶
躬詣太學¶
　文廟祭告¶
命宣付史館時山東巡撫岳濬等疏言十一月二十六日¶
　　　丙申午刻慶雲環捧日輪歴午未申三時之久正¶
　　　當曲阜重建大成殿上梁前二日奏入¶
諭大學士等曰雍正二年闕里¶
　文廟不戒於火朕心悚懼不寧親詣太學¶
　文廟䖍申祭告特發帑金修建䖍恪之心數年罔間今¶
<pb:KR2m0018_WYG_124-7b>¶
　大成殿上梁前二日慶雲呈見或者¶
上帝¶
　先師鑒朕悚惕誠敬之心昭示瑞應當躬詣太學¶
　文廟祭告以申感慶之𠂻將明年㑹試額數廣至四百¶
　名壬子科各省鄉試每正額十名加中一名宣付史館¶
　　　乾隆元年十月卿雲三見時監臣奏本月初二初¶
　　　三初五等日卿雲疊見其色鮮明為太平喜氣之¶
　　　應奉¶
<pb:KR2m0018_WYG_124-8a>¶
㫖知道了不必交部十四年五月瑞星見大如雞子形¶
　　長而圓其色黄白光瑩潤澤而行不急按占書為¶
　　含譽星二十五年十二月欽天監奏明年正月辛¶
　　丑朔日月合璧五星聫珠時監臣推測得二十六¶
　　年元旦午初一刻合朔日月同在元枵子宫躔女¶
　　宿形如合璧水星附日月躔牛宿木火土金四星¶
　　同在娵訾亥宫躔危室二宿亦與日月附近五星¶
　　經度既屬相連而其緯度又均在黄道之南形如¶
<pb:KR2m0018_WYG_124-8b>¶
　　聫珠且其次序水木火土金以次順生按占書曰¶
　　人君有至徳則見請宣付史館奏入¶
諭大學士等曰據欽天監奏明年元旦午時日月合璧¶
　五星聫珠繪圖呈覽請宣付史館朕以七政同躔互¶
　運凌犯或所時有靈臺占候者轉指為瑞應以飾聽¶
　聞則大不是因召諸王大臣及監臣等面詢據勒爾¶
　森等稱五緯連貫相生不侵次舍實叶吉占並非以¶
　祲為祥等語朕於天文象緯素未深究從不強不知¶
<pb:KR2m0018_WYG_124-9a>¶
　　以為知但思日月五星行有常度史傳所載髙陽氏¶
　　時五星聚於營室年代荒逺已難具論即如漢髙祖¶
　　元年五星聚東井宋開寳元年五星聚奎殆千有餘¶
　　年始一遇而其為實為偽亦莫可究及我朝雍正二¶
　　年日月合璧五星聨珠相距宋時亦已七八百年今¶
　　自乙巳至辛巳章蔀甫及兩周何以瑞應再覯耶據¶
　　監臣奏稱較前度為尤昭明則安知將來不有議此¶
　　度之亦不昭明者耶邇日西陲大功底定版圖式廓¶
<pb:KR2m0018_WYG_124-9b>¶
　　逺踰二萬餘里海宇宴安年榖順成内外諸臣大法¶
　　小亷人民樂業其為祥瑞孰有大於此者乎又如今¶
　　冬京師風日晴暖正在望雪之際而六花疊降四野¶
　　均霑直隸河南山東山西等省並陸續奏報得雪而¶
　　諸回城新闢耕屯亦有盈尺告豐之奏此則祥瑞之¶
　　實而可徴者固不在乎合璧聨珠始足彰¶
上蒼符應也在監臣等職司觀象諒不敢妄相附㑹以為¶
　　潤色隆平之舉而揆之於理終難深信即使懸象著¶
<pb:KR2m0018_WYG_124-10a>¶
　　明星文表異實為我國家世運亨嘉之盛瑞惟當益¶
　　加兢業保泰持盈用以上承¶
靈庥以與我天下臣民共享太平之福耳至謂元正嘉兆¶
　　適逄¶
慈寧七旬大慶之年可徴¶
萬夀延釐之祝朕惟心識之而黙叩¶
乾貺若必宣付史館垂為慶牒則各省文武大吏必競以¶
　　甘露慶雲等事紛紛入告將日事虚文轉致貽誤實¶
<pb:KR2m0018_WYG_124-10b>¶
　　政殊非朕敬天勤民宵旰圖治之至意所奏不必行¶
　　仍將此宣諭中外知之¶
　　　地類¶
　　　順治二年正月河南孟縣黄河清二日閏六月錢¶
　　　塘江潮連日不至時和碩豫親王既定南京進取¶
　　　浙江駐營錢塘江岸敵兵見之以為潮至必淹没¶
　　　乃江潮連日不至驚為神助相率納欵三年五月¶
　　　錢塘江水淺可涉時大軍征浙江偽帥等營於江¶
<pb:KR2m0018_WYG_124-11a>¶
　　　之東岸我軍未能即渡忽江沙暴漲水淺可涉都¶
　　　統圖賴等策馬徑渡遂破敵兵四年陜西咸陽縣¶
　　　渭水清八年十一月陜西静寧州黄河清¶
　　　康熙三年春江南安東縣黄河清八年六月山西¶
　　　樂平縣鳳凰山神泉自湧土人名靈瑞泉九年春¶
　　　山西榮河縣黄河清十一年二月宣化府東山廟¶
　　　山泉自湧成河時¶
聖祖仁皇帝駐蹕東山廟舊有井易涸水不足用是日山¶
<pb:KR2m0018_WYG_124-11b>¶
　　　泉忽湧成河人馬皆給二十一年十一月山西蒲¶
　　　州至平陸黄河清十有五日三十五年大軍征朔¶
　　　漠有靈泉忽湧之異是嵗¶
聖祖大駕親征噶爾丹四月至塔勒竒爾掘井無水及¶
駕至清泉忽湧導成巨流人馬資用不竭衆皆大恱五月¶
　　　至延圖庫列圖地方乏水侍衛等過一平山忽泉¶
　　　源湧出水極甘美充用有餘次年二月¶
駐蹕李家溝地方溝水甚小是日水從山溝湧出俄頃深¶
<pb:KR2m0018_WYG_124-12a>¶
　　　二三尺鄉人驚異次日至年延村山嶺險峻僅有¶
　　　二井¶
大駕甫至南山之下見有水痕衆趨視之地中各處泉湧¶
　　　頃刻洋溢衆咸歡呼曰如此神異誠所以佑¶
聖主也¶
　　　雍正二年青海湧靈泉時大軍西征道經青海於¶
　　　塞外嚴寒之候湧泉濟軍得¶
㫖褒封五年正月河道總督齊蘇勒副總河嵇曽筠漕運¶
<pb:KR2m0018_WYG_124-12b>¶
　　　總督張大有河南巡撫田文鏡山東巡撫塞楞額¶
　　　陜西巡撫法敏等先後奏報黄河自陜西府谷縣¶
　　　歴山西河南山東至江南之桃源縣河水澄清上¶
　　　下三千一百餘里綿歴三旬有餘陜西山西始自¶
　　　四年十二月初八日至五年正月十三日凡三十¶
　　　有六日河南山東自四年十二月初九日至五年¶
　　　正月十日凡三十有一日山東單縣亦始於十二¶
　　　月初九日至二十二日凡十四日江南始自十二¶
<pb:KR2m0018_WYG_124-13a>¶
　　　月十六日至二十三日凡七日俱以漸復舊其清¶
　　　自上而下復舊自下而上諸王大臣合詞奏稱為¶
　　　從來未有之瑞懇請¶
陞殿受賀¶
世宗憲皇帝諭曰數年之中休徴疊見稽諸史册咸稱福¶
　慶而朕受寵若驚不以為喜實以為懼惟有君臣益加¶
　勉朂一徳一心以承¶
天眷若允行慶賀則沿襲頌美之虚文大非誡儆之素志¶
<pb:KR2m0018_WYG_124-13b>¶
　專遣祭告¶
景陵遣大臣致祭¶
　　河神内外大小官員各加一級羣臣恭請¶
宣付史館¶
御製碑文勒石得¶
旨允行七年雲南趙州白巖地出甘泉十一年春廣西鬰¶
　　　林州瑞泉見鬰林州之富民鄉地湧瑞泉二穴味¶
　　　甘色清足以灌田爰建神祠䖍申祭禱十二年夏¶
<pb:KR2m0018_WYG_124-14a>¶
　　　山西介休縣瑞泉見介休縣之上堡村向有水泉¶
　　　久淤於十一年復見至是又湧新泉可灌民田遂¶
　　　葺祠致祀以荅靈佑¶
　　　乾隆七年九月廣西太平府地湧瑞泉時夏仲微¶
　　　旱至是山泉忽湧灌溉數千畝二十七年七月嘉¶
　　　峪闗外地湧靈泉甘肅嘉峪闗外路多戈壁向乏¶
　　　水泉時大兵經過其地水勢騰湧普濟軍行得¶
　㫖照康熙年間托里建廟之例春秋致祀¶
<pb:KR2m0018_WYG_124-14b>¶
　　　物類¶
　　　順治二年五月山東濟寧州産瑞麥自三四岐至¶
　　　十岐河道總督楊方興奏進得¶
㫖時和年豐人民樂業即是禎祥不在瑞麥地方官當益¶
　知撫輯恵養元元副朝廷愛民徳意四年正月芝草生¶
　　　於河南嵩山河南巡撫吳景道表賀得¶
㫖政教修明時和年稔方為祥瑞芝草何必稱竒¶
　　　康熙三十九年秋直隸巡撫李光地進嘉禾四十¶
<pb:KR2m0018_WYG_124-15a>¶
　　　七年秋山東巡撫趙世顯奏進嘉穀自二三穂至¶
　　　十穂有差五十一年秋山東通省嘉禾雙穂者三¶
　　　千六百本¶
　　　雍正元年四月¶
孝陵蓍草生總兵官范時繹奏進傳示廷臣大學士等奏¶
孝陵新産蓍草由¶
皇上孝治之感請¶
敕付史館¶
<pb:KR2m0018_WYG_124-15b>¶
諭曰¶
孝陵新産蓍草皆由¶
世祖¶
聖祖功徳隆盛所致非朕孝思所能感格諸臣陳奏剴切¶
　著照所請行八月河南山東二省瑞穀兩岐雙穂蜀黍¶
　　　一幹四穂又¶
　　内池蓮房同莖分蒂諸瑞疊呈¶
命宣付史館是年湖廣江華縣學宫生瑞芝雲南新興縣¶
<pb:KR2m0018_WYG_124-16a>¶
　　　産五色芝二年八月¶
　　耤田産瑞穀一莖二三四穂者十八本¶
　　豐澤園生瑞稻一莖二三四穗者二百餘本大學士¶
　　　等奏¶
　　耤田内既見瑞穀之登今¶
　　御苑中復覩嘉禾之穫此皆¶
皇上敬誠所感仁孝所孚上瑞嘉祥請¶
宣付史館從之三年秋¶
<pb:KR2m0018_WYG_124-16b>¶
　　耤田産瑞穀四年秋¶
　　耤田瑞穀一莖雙穗至九穗者共五十本¶
　　豐澤園稻穀雙穗至四穗者二百九十餘本¶
命宣付史館¶
諭曰國以民為本民以食為天朕即位以來舉行耕耤之¶
　禮殫竭精誠為民祈穀於¶
上帝乃雍正二年三年耤田疊産嘉禾有至一莖九穗者¶
　朕心亦以為偶然之事今據順天府尹進呈今嵗耤田¶
<pb:KR2m0018_WYG_124-17a>¶
　所産自一莖雙穗三穗以至八九穗皆碩大堅好異於¶
　常穀朕見之心甚慰恱特令宣示廷臣並非以此為祥¶
　瑞誇耀於衆也蓋實有見於天人感召之理㨗於影響¶
　朕以至誠肫懇之心每嵗躬耕耤田以重農事即䝉¶
上帝降鑒叠産嘉穀以昭休應似此八穗九穗之榖豈人¶
　力所能為亦豈人君所能強之使有乎此皆¶
上天俯鑒朕衷故嘉惠黎元而錫以盈寧之慶也五年以¶
　　　各處奏慶嘉禾¶
<pb:KR2m0018_WYG_124-17b>¶
命頒嘉禾圖於直省¶
諭曰朕念切民依今嵗令各省通行耕耤之禮為百姓祈¶
　求年穀幸邀¶
上天垂鑒雨𤾉時若中外逺近俱獲豐登且各處皆産嘉¶
　禾以昭瑞應而其尤罕見者則京師耤田之穀自雙穗¶
　至十三穗御苑之稻自雙穗至四穗河南之穀則多至¶
　十有五穗山西之穀則長至一尺六七寸有餘又畿輔¶
　二十七州縣新開稻田共計四千餘頃約收禾稻二百¶
<pb:KR2m0018_WYG_124-18a>¶
　餘萬石且有雙穗三穗之竒廷臣僉云嘉禾為自昔所¶
　未有而水田為北地所創見屢次陳請宣付史館朕惟¶
　古者圖畫豳風於殿壁所以誌重農務本之心今䝉¶
上天特賜嘉糓養育萬姓實堅實好確有明徴朕秖承之¶
　下感激歡慶著繪圖頒示各省督撫等朕非誇張以為¶
　祥瑞也朕以誠恪之心仰蒙¶
帝鑒諸臣以敬謹之意感召¶
天和所願自兹以往觀覽此圖益加儆惕以修徳為事¶
<pb:KR2m0018_WYG_124-18b>¶
神之本以勤民為立政之基將見嵗慶豐穰人歌樂利則¶
　斯圖之設未必無禆益云又¶
諭曰今嵗各省俱産嘉禾頃鄂爾坤圖拉地方俱産瑞麥¶
　有一莖至十五穗之多恭進前來廷臣見之皆以為極¶
　邊初墾之地有此上瑞尤為罕覯自古聖帝賢王皆專¶
　務實心實政不以祥瑞為尚朕深明此理擯斥虚文而¶
　各處所産之嘉禾朕所以宣示中外者蓋因今年為舉¶
　行耕耤典禮之初即獲¶
<pb:KR2m0018_WYG_124-19a>¶
庥嘉普應是以特為表著以明天人感應之理庶期中外¶
　諸臣益加誠敬從來屢頒諭㫖甚明但恐嗣後地方有¶
　司未必人人深悉朕心競尚嘉禾之美名或借端粉飾¶
　致有隠匿旱潦之事亦未可定著將雍正五年以後各¶
　省田畝産嘉禾之處俱停其進獻奏聞六年十月¶
景陵寳城生瑞芝諸王大臣等表賀言臣等敬觀¶
景陵寳城所産瑞芝五本光彩輝燦五色鮮潤仰惟¶
聖祖仁皇帝盛徳崇功超越隆古深仁厚澤普被羣生我¶
<pb:KR2m0018_WYG_124-19b>¶
皇上純孝性成至誠昭格今兹¶
景陵寳城特産芝英請¶
敕付史館昭示萬世¶
諭曰朕以實心實政為本不言符瑞但今芝草生於¶
景陵寳城此我¶
聖祖仁皇帝昭示嘉祥景象朕心不勝感慶准照所請宣¶
　付史館七年十月¶
景陵聖徳神功碑儀柱之右瑞芝産於石上總理¶
<pb:KR2m0018_WYG_124-20a>¶
陵寢事務大臣等具奏¶
諭曰朕從來不言祥瑞惟是建立¶
景陵聖徳神功碑甫經勒石告成而瑞芝即産於碑亭之¶
　右仰見¶
上天特賜嘉祥以表揚我¶
皇考功徳之隆盛朕心不勝慶慰是年貴州都匀府芝草¶
　　　叢生又貴州新闢苗疆産嘉禾每莖多至十五六¶
　　　穗刋圖¶
<pb:KR2m0018_WYG_124-20b>¶
頒示天下八年正月¶
景陵寳城山上産靈芝諸王大臣入奏¶
諭曰¶
景陵寳城山上首春産瑞芝三本諸王大臣等奏為朕純¶
　孝之所感孚朕撫躬自問生平事我¶
皇考不敢當純孝之名但誠敬之心數十年如一曰自御¶
　極以來不但一言一事仰體¶
聖心而後見諸行事即夢寐之中一念舉發從無有知其¶
<pb:KR2m0018_WYG_124-21a>¶
　　不合¶
聖意而敢存胸臆者諸王大臣等稱朕以¶
皇考之心為心此實朕之悃忱至云朕以¶
皇考之政為政朕之才力逺不逮我¶
皇考舉凡宣猷敷政之間雖黽勉效法究不能企及於萬¶
　一何能致芝草之嘉祥諸臣以此歸美於朕朕不居也¶
　實因¶
皇考之聖徳神功際天蟠地深仁渥澤積厚流光¶
<pb:KR2m0018_WYG_124-21b>¶
上天特欲顯示天下臣民是以數年之中三見芝英於¶
陵寢以今之歴霜雪而挺生當首春而呈瑞稽之史册更¶
　屬罕聞朕感¶
上天昭示之洪恩叨¶
皇考貽謀之景福慶幸歡欣不敢不宣布於衆庶使天下¶
　後世臣民知¶
上天之眷佑¶
皇考與¶
<pb:KR2m0018_WYG_124-22a>¶
皇考之垂裕萬年者即瑞芝一事明顯昭著信而有徴固¶
　如是也著照所請行宣付史館是年秋湖南産嘉禾萬¶
　　　餘本九年秋四川南川縣生瑞穀一本十二莖一¶
　　　莖三穗十二年秋湖廣鎮筸紅苗地方瑞穀徧野¶
　　　又陜甘邊外髙臺地方生瑞穀一穗之上重生五¶
　　　六穗十三年八月直隸遵化州及保定縣生瑞穀¶
　　　直隸總督李衛奏報¶
諭曰據李衛奏遵化州¶
<pb:KR2m0018_WYG_124-22b>¶
陵寢垣外地畝及保定縣耤田所産瑞穀多種並有一本¶
　九穗者朕覽之不勝欣慶朕常言地方年穀之豐歉在¶
　乎督撫居官之感召十餘年留心體察歴歴不爽至於¶
　京師畿輔之地則内觀刑部讞獄之公私外觀督撫政¶
　令之得失以為雨暘休咎之本總之感召之責固在督¶
　撫而用人之責則在於朕此中是非得失朕實與督撫¶
　共之所望内外大臣官員等時時儆戒刻刻提撕信天¶
　道之昭垂凛鑒觀之不逺則豐亨有慶災沴潜消萬民¶
<pb:KR2m0018_WYG_124-23a>¶
　共受其澤矣朕素不言祥瑞久已降㫖不令各省進獻¶
　嘉禾今因瑞穀産於¶
陵寢地方感¶
天¶
祖¶
皇考之昭示福應信而有徴特賜廷臣共觀並將朕敬慎¶
　乾惕之意重加宣諭期與諸臣共勉之¶
　　　乾隆四年陜西西安鳳翔漢中同州等屬産嘉禾¶
<pb:KR2m0018_WYG_124-23b>¶
　　　五年六月河南巡撫雅爾圖奏進穀穗盈尺七月¶
　　　直隸總督顧琮奏進穀穗盈尺並有¶
　御製詩紀之十一年七月直隸總督那蘇圖奏進穀穗¶
　　　長尺餘¶
　命宣示廷臣¶
　御製詩誌喜十四年九月山東巡撫準泰進瑞穀圖十¶
　　　六年春國子監古槐重榮國子監西講堂前有古¶
　　　槐一株為元臣許衡所手植嵗久已枯是嵗重榮¶
<pb:KR2m0018_WYG_124-24a>¶
　　枝葉鬰茂大學士蔣溥繪圖以進¶
御製詩紀之二十五年駐防闢展屯田大臣奏進麥萬¶
　　穗四十一年山東巡撫國泰奏進泰安縣雙穗穀¶
御製詩紀之¶
　　　右植物類¶
　　順治二年二月山西交城縣牛産麟十二年静寧¶
　　州有異獸遊於西北野白質黑文按圖即古騶虞¶
　　十八年江南定逺縣民家牛産麟¶
<pb:KR2m0018_WYG_124-24b>¶
　　康熙五年四月江西南昌縣民家牛産麟是年鳳¶
　　凰見於河南唐縣二十四年山西廣靈縣民家牛¶
　　産麟三十二年江南合肥縣民家牛産麟四十七¶
　　年山東濰縣牛産麟四十八年九月巴延托羅海¶
　　獲瑞鹿¶
御製鹿角記追紀之¶
　　雍正七年七月浙江總督性桂等奏報湖州府歸¶
　　安縣民王文隆家育蠶二十七筐有九筐萬蠶同¶
<pb:KR2m0018_WYG_124-25a>¶
　　　織瑞繭一幅長五尺八寸寛二尺三寸自然成就¶
　　　不由人工洵為上瑞¶
諭曰前據浙江署督性桂等奏進湖州居民家萬蠶同織¶
　瑞繭一幅父老稱為從來未有之竒朕恐小民圖利望¶
　恩或用人工造作而成因令體訪確實勿為所欺昨性¶
　桂等於本地詳加騐看訪察實係自然成就具摺覆奏¶
　廷臣等以蠶桑織絍乃衣被之大原養民之切務今浙¶
　省有此瑞應則人民温暖可期咸為國家稱慶朕素不¶
<pb:KR2m0018_WYG_124-25b>¶
　言祥瑞數年以來每遇休徴必倍加乾惕儆戒所頒諭¶
　㫖至再至三朕愛育元元務期普天率土之人得沾實¶
　惠一時希有之物不足以禦飢寒倘䝉¶
上天俯鑒悃誠錫福黎庶蠶桑普盛衣食充盈乃朕心之¶
　所謂祥瑞也八年正月鳳凰見於房山縣直隸總督唐¶
　　　執玉奏報¶
諭曰上年據散秩大臣尚崇廙奏稱天台山民李萬良等¶
　呈報十一月十三日黎明見山中有一神鳥髙五六尺¶
<pb:KR2m0018_WYG_124-26a>¶
　毛羽如錦五色俱備所立處羣鳥環繞北向飛鳴等語¶
　朕以邊地居民所見事屬渺茫將所奏發還未曽宣示¶
　廷臣昨據總理石道事務散秩大臣常明侍郎宗室普¶
　太奏稱石工監督司官田周呈報正月二十日在房山¶
　縣石梯溝山中見瑞鳳集於峯頂五色俱備文彩燦然¶
　工匠樵牧居民人等約千有餘人莫不共見又據總兵¶
　官管承澤及順天府府尹孫嘉淦等所奏亦皆相同朕¶
　亦俱未宣示廷臣可以知朕心矣今據總督唐執玉繕¶
<pb:KR2m0018_WYG_124-26b>¶
　本具奏朕思古稱鳳凰乃王者之嘉祥朕撫躬自問功¶
　徳涼薄不足以致鳳儀之上瑞此事猶疑而未信也十¶
　　　年山東鉅野縣民家牛産麟山東巡撫岳濬奏報¶
諭曰山東地方前嵗被水百姓不獲寧居去夏今春雨復¶
　愆期朕遣官發粟賑恤多方幸未至流離失所即京師¶
　去夏今春晴雨亦不均調西北兩路不得已用兵征戍¶
　將士露處於外備極勞苦朕心戒懼修省但知感¶
上天垂象示儆之恩不敢望嘉祥之誕錫今聞瑞麟産於¶
<pb:KR2m0018_WYG_124-27a>¶
　東省實増愧悚該撫奏請詔付史館宣示中外皆屬虚¶
　文將朕朝乾夕惕對越¶
上天之悃誠曉諭天下臣民共知之¶
　　　乾隆十一年浙江杭州府野蠶成繭浙江巡撫常¶
　　　安入奏¶
　諭曰浙江巡撫常安奏杭州諸府桑間自生蠶繭可取¶
　　以織綢名曰天蠶盖以為瑞也朕謂此范成大詩所¶
　　謂野蠶可繅而常安未之知者然不假人力用佐女¶
<pb:KR2m0018_WYG_124-27b>¶
　　紅則信乎授衣之助十六年時䝉古台吉必里衮達¶
　　　賚獲瑞麅以獻其色純白如雪目睛如丹砂所謂¶
　　　鹿夀滿五百嵗則色白者此其類也次年秋復獲¶
　　　於巴延和羅圍中均有¶
　御製詩紀之¶
　　　　右動物類¶
　¶
　皇朝通志卷一百二十四¶
