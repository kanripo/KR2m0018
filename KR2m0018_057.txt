# -*- mode: mandoku-view; -*-
#+TITLE: 皇朝通志
#+DATE: 2015-08-24 22:51:00.224366
#+PROPERTY: ID KR2m0018
#+PROPERTY: BASEEDITION WYG    
#+PROPERTY: JUAN 卷五十七
<pb:KR2m0018_WYG_057-1a>¶
　欽定四庫全書¶
　皇朝通志卷五十七¶
　　器服畧(二/)¶
　　　儀器¶
　　　(臣/)等謹按儀器之作所以授時成憲體天運而布¶
　　　嵗功蓋綦鉅也我¶
聖祖仁皇帝學貫天人洞達象數既成數理精藴一書並¶
　　　鑄觀象臺六儀簡平三辰半圓諸儀以昭萬世成¶
<pb:KR2m0018_WYG_057-1b>¶
　　　法¶
　皇上敬¶
天法¶
祖集占測之大成示聲教於無外¶
　御製璣衡撫辰儀地球儀以至西法諸器萬里來航莫¶
　　　不仰承¶
　聖裁折衷而酌用之皆足以佐㕘稽供步算而推筴之¶
　　　法益詳且備葢自羲和命官以來言天者十有三¶
<pb:KR2m0018_WYG_057-2a>¶
　　　家精密明當鮮克臻此今據¶
　皇朝禮器圖式自天文測量及鐘表諸器謹載于篇以¶
　　　彰¶
　聖朝欽若之盛云¶
欽定天體儀¶
　　　鑄銅為球以象天體圍一丈八尺兩端中心為南¶
　　　北極貫以鋼軸面刻黄赤二道平分十二宫布列¶
　　　星漢其外為子午圏週圍各浮天體球五分兩面¶
<pb:KR2m0018_WYG_057-2b>¶
　　　刻去極度數東西兩極合成圓孔以受天體之軸¶
　　　其下為地平圏週與子午圏同面濶八寸環渠為¶
　　　界外刻四象限度及地平時刻方位下施四足承¶
　　　以圓座髙四尺七寸施螺柱以取平子午正對處¶
　　　向西少闕以受子午圏半入地平下半出地平上¶
　　　自天頂設髙弧帶地平遊表以察諸曜地平經緯¶
　　　度以時盤定于子午圏設遊表于北極樞令自轉¶
　　　以定日度又能隨天體旋轉以指時座下設機輪¶
<pb:KR2m0018_WYG_057-3a>¶
　　　使北極能髙下葢渾天之全象而諸儀之用所統¶
　　　宗也¶
欽定黄道經緯儀¶
　　　鑄銅為之凡三重四圏其外正立為子午圏徑六¶
　　　尺一寸規面厚一寸三分側面寛二寸五分兩面¶
　　　皆刻去極度數以¶
　　京師為準兩極側面各貫鋼軸以半圓合而固之次¶
　　　内為過極至圏外徑五尺五寸規面寛二寸五分¶
<pb:KR2m0018_WYG_057-3b>¶
　　　側面厚一寸三分兩面亦刻去極度數貫于南北¶
　　　赤道極之兩軸象天左旋又從南北赤道極各距¶
　　　二十三度三十一分三十秒定黄道極去極九十¶
　　　度横置黄道緯圏與過極圏交徑及寛厚亦同䧟¶
　　　其中以相入四面皆刻黄道經度象七政右旋又¶
　　　從黄道南北兩極貫黄道經圏外徑五尺一寸四¶
　　　分規面寛九分側面厚二寸三分四面皆刻黄道¶
　　　緯度象黄道四遊兩極施直軸徑一寸中半施横¶
<pb:KR2m0018_WYG_057-4a>¶
　　　表長三寸于緯圏上加遊表對直軸以測黄道經¶
　　　度於經圈上設遊表對横表以測黄道緯度下為¶
　　　半圓雲座升龍二承之¶
欽定赤道經緯儀¶
　　　鑄銅為之凡二重三圏葢㑹三辰于六合而又省¶
　　　一地平圈也其外正立為子午圈制與黄道經緯¶
　　　儀子午圏同距兩極各九十度横置赤道經圏與¶
　　　子午圏交陷其中以相入外徑五尺九寸規面寛¶
<pb:KR2m0018_WYG_057-4b>¶
　　　二寸五分側面厚一寸三分内規面及上側面鐫¶
　　　晝夜時刻外規面及下側面鐫周天度分南極旁¶
　　　承以兩象限弧又從南北兩極貫赤道緯圏外徑¶
　　　五尺六寸規側面寛厚與經圏同四面刻赤道緯¶
　　　度内為通軸設横表遊表俱與黄道經緯儀同下¶
　　　為半圓雲座升龍承之¶
欽定地平經儀¶
　　　鑄銅為之平置地平圏徑六尺二寸寛二寸四分¶
<pb:KR2m0018_WYG_057-5a>¶
　　　厚一寸二分上面側面皆刻四象限度上面自南¶
　　　北起初度側面自東西起初度以立龍四承之圏¶
　　　下立柱其髙相等適當圏心上出圓軸圈上東西¶
　　　二龍柱結横梁中穿孔為天頂與圏心對施立軸¶
　　　長四尺四寸上應天頂下應地心表末結十字横¶
　　　表與圏相切尺寸與圏徑同立軸頂左右結二線¶
　　　斜貫横表兩端成兩三角形旋轉横表令三線與¶
　　　所測參直視表所指以測各曜之地平經度¶
<pb:KR2m0018_WYG_057-5b>¶
欽定象限儀¶
　　　鑄銅為之亦名地平緯儀為全圓四分之一其制¶
　　　直角為心兩方皆為半徑各長六尺寛二寸一分¶
　　　厚一寸一分圓為弧寛二寸六分厚一寸一分正¶
　　　面鐫九十度分外規面鐫度數字其數自上而下¶
　　　以紀地平髙度自下而上以紀距天頂度聨以雲¶
　　　龍東西立柱縱八尺八寸上下梁横七尺八寸飾¶
　　　以雲龍梁中各穿圓孔以受立軸軸與儀之立半¶
<pb:KR2m0018_WYG_057-6a>¶
　　　徑平行長九尺七寸寛二寸一分厚一寸七分東¶
　　　西運之直角施横軸長二寸一分軸本加遊表寛¶
　　　二寸一分厚二分有竒長與半徑等遊表末設立¶
　　　耳以測地平緯度¶
欽定紀限儀¶
　　　鑄銅為之亦名矩度儀其制一弧一幹弧為圓周¶
　　　六分之一通六尺面寛二寸五分從中線起左右¶
　　　各列三十度幹為圓之半徑長亦六尺末有柄以¶
<pb:KR2m0018_WYG_057-6b>¶
　　　便運旋上端為圓心設立柱加遊表長與幹同遊¶
　　　表末設立耳為測一曜之用弧背左右各設窺表¶
　　　為另測一曜之用又於幹兩旁設立柱相距應弧¶
　　　背之十度以為借測之用儀面聨以流雲背以樞¶
　　　低昻之承以半圓有齒立軸旁加小輪可使平測¶
　　　其下立柱入於儀座以左右之座髙四尺寛三尺¶
　　　繞以立龍¶
欽定地平經緯儀¶
<pb:KR2m0018_WYG_057-7a>¶
　　　鑄銅為之其制平置地平圈徑五尺寛七寸七分¶
　　　周圍鐫四象限度下設四柱圓座承之東西立柱¶
　　　髙一丈一尺上結曲梁中為立軸下端貫以圈心¶
　　　螺柱上端以梁中圓孔受之中加象限儀直角在¶
　　　下半徑六尺寛二寸七分正面列九十度分中聨¶
　　　方圓及弧矢形背結於立軸以運之直角施遊表¶
　　　長八尺本設横耳末設横柱以備仰窺凡測諸曜¶
　　　旋象限儀以遊表低昂合之令與諸曜叅直其横¶
<pb:KR2m0018_WYG_057-7b>¶
　　　半徑所指即地平經度遊表所指即地平緯度¶
御製簡平儀¶
　　　鑄銅為之徑一尺凡上下二重各分天地盤上地¶
　　　盤外列周嵗十二月及餘分内列日分中心為北¶
　　　極東西弧界為北地平天盤外列朔策内列赤道¶
　　　十二宫三百六十度更内列二十四節氣中為赤¶
　　　道北恒星斜帶為春分後半周黄道度下所列亦¶
　　　如之為南地平為赤道南恒星為秋分後半周黄¶
<pb:KR2m0018_WYG_057-8a>¶
　　　道度上盤向北視故皆左旋而月數節氣右旋下¶
　　　盤向南視故皆右旋而月數節氣左旋下盤連地¶
　　　平為橢形盤當天盤之半横列節氣線十二道縱¶
　　　列日出入五更攢㸃線八道以上盤宫度對日分¶
　　　求交節之日知閏月以遊表加太陽黄道經度轉¶
　　　天盤與地平交知日出入時刻以太陽赤道經度¶
　　　對時刻視午正則知中星以午正之星驗太陽赤¶
　　　道經度知星中之候以日加時視遊表所指知月¶
<pb:KR2m0018_WYG_057-8b>¶
　　　之方位以表加節氣與日出入更線之交知五更¶
　　　時刻地盤近下横鐫康熙二十年¶
御製¶
御製三辰簡平地平合璧儀¶
　　　鑄白金如匵形正方徑七寸九分上下啟之凡六¶
　　　重第一重為三辰公晷外盤列十二時初正二十¶
　　　四節内遊盤列十二時初正三十日及恒星皆注¶
　　　星名等次第二重為日行時刻度分下列度數上¶
<pb:KR2m0018_WYG_057-9a>¶
　　　以遊盤羃之測時旋轉使當其空處第三重為指¶
　　　南針盤上帶遊表環以地平方向第四重為地平¶
　　　儀外列九十度中施指南針上帶遊表内畫矩度¶
　　　第五重為簡平儀地盤外為赤道列十二時初正¶
　　　中心為北極内橢圓心為天頂圓線為經圏徑線¶
　　　為緯圏天盤小圓為黄道列十二宫上帶遊表第¶
　　　六重為象限儀弧線為圓度弧内外方線為矩度¶
　　　以合諸儀之用各如其法地平儀面鐫¶
<pb:KR2m0018_WYG_057-9b>¶
　大清康熙癸酉清和月¶
御製¶
御製地平半圓日晷儀¶
　　　鑄銅為之凡二重地平盤長四寸三分濶三寸五¶
　　　分中施指南針外畫時刻線正北當午正正西夘¶
　　　正正東酉正後直立方盤上加半圓通徑中為中¶
　　　心兩旁各為半徑半徑上穿孔地平中心線入之¶
　　　視線影以知時刻半圓中心施遊表表兩端立耳¶
<pb:KR2m0018_WYG_057-10a>¶
　　　穿中線對太陽驗遊表與通徑距度以準太陽髙¶
　　　弧¶
御製星晷儀¶
　　　鑄銅為之凡二重有柄地盤徑四寸二分列十二¶
　　　時初正天盤徑三寸三分列二十四節氣上帶直¶
　　　表兩端書帝星勾陳以中心墜線當孔中轉天盤¶
　　　直表兩端當兩星使相參直視節氣對時分以知¶
　　　時刻下盤外列夜刻内横為節氣線縱為更線按¶
<pb:KR2m0018_WYG_057-10b>¶
　　　節氣以定每更時刻儀面圍鐫康熙五十三年製¶
　　　柄鐫康熙¶
御製¶
御製四遊表半圓儀¶
　　　鑄銅為之為測量之器通徑二尺四寸線長二尺¶
　　　作二千分其半為圓心施立耳能旋又施遊表二¶
　　　各長一尺二寸作一千二百分表端各有立耳半¶
　　　周外一百八十度為心角度通徑線兩端各施遊¶
<pb:KR2m0018_WYG_057-11a>¶
　　表表兩端各有立耳面穿線有比例弧以指分數¶
　　内圓線二界每界十重列邊角度表中心各有小¶
　　半圓通徑七寸五分以取邊角半周一百八十度¶
　　其圓心又施小遊表各一長四寸五分取每度斜¶
　　線之長作二十分與斜線相交成二十格自邊角¶
　　中心取半圓為心角度之半左邊角度畫於圓線¶
　　内界右邊角度畫於外界測量法以兩遊表相距¶
　　度為所測之角量算法三角俱鋭者以通徑二千¶
<pb:KR2m0018_WYG_057-11b>¶
　　　分與所知一邊為比例以邊角度施所測之二角¶
　　　使邊遊表相交成三角形察其交處距角若干分¶
　　　仍以所知比例如一角鈍者以半徑一千分為比¶
　　　一心角一邊角施之法如前如兩邊夾一角者以¶
　　　中兩遊表之度施之各按二邊丈尺察兩遊表分¶
　　　數以邊遊表之分數比量之承以直柱下岐三足¶
　　　半圓中鐫康熙¶
御製¶
<pb:KR2m0018_WYG_057-12a>¶
御製矩度象限儀¶
　　　鑄銅為之半徑五寸四分象限之周九十度内畫¶
　　　方矩縱横各九十分兩半徑線末立耳為定表圓¶
　　　心施遊表二相連其末各有立耳下帶弧一段作¶
　　　六十分當外周三十度半以比例分秒圓中亦有¶
　　　立耳旋之與四立耳皆相對遊表直邊與方矩之¶
　　　分等四表間弧度數為矩度比例之分外有銅三¶
　　　角稜施墜線以取平直承以直柱三足能升降儀¶
<pb:KR2m0018_WYG_057-12b>¶
　　　面鐫康熙¶
御製¶
御製方矩象限儀¶
　　　鑄銅為之半徑八寸五分象限之周九十度圓線¶
　　　十重以斜線相交成十格象限外畫方矩線斜直¶
　　　相交亦成十格象限内亦畫方矩線平半矩施立¶
　　　耳為定表圓心施遊表表兩端有立耳中為指南¶
　　　針盤前施二墜線測量法以遊表直邊指度數兩¶
<pb:KR2m0018_WYG_057-13a>¶
　　　表相距度分為所測之角承以銅軸攢木為三足¶
　　　能升降儀面鐫康熙¶
御製¶
　御製璣衡撫辰儀¶
　　　鑄銅為之徑六尺其外即古六合儀而不用地平¶
　　　圏正立子午雙環為天經兩面鐫去極度數以雲¶
　　　座承之北極出地度天頂距度以¶
　　京師為準距兩極九十度結赤道單環為天緯兩面¶
<pb:KR2m0018_WYG_057-13b>¶
　　　鐫晝夜時刻兩龍柱挾之次内即古之三辰儀而¶
　　　不用黄道圏兩極綰赤道經度雙環兩面刻去極¶
　　　度數中腰結遊旋赤道兩面刻周天度分以象七¶
　　　政運行最内即古之四遊儀通徑設直距中心施¶
　　　窺衡以測七政經緯座施螺柱以取平天頂施墜¶
　　　線以取正較赤道經緯儀而加精焉¶
　御製地球儀¶
　　　規木為球以象地體圍四尺五寸兩端中心為南¶
<pb:KR2m0018_WYG_057-14a>¶
　　北極貫以鋼軸腰帶赤道斜帶黄道平分三十六¶
　　分每分占十度布列中國及䝉古準回諸部落海¶
　　外諸國靡不咸具外正立為子午圏面刻三百六¶
　　十度座面為地平圏列地平度外列十二時九十¶
　　六刻皆鑄銅為之承以圓座髙二尺四寸七分北¶
　　極上加時盤以¶
　京師為準旋之知各處時刻及日出入¶
　　渾天合七政儀¶
<pb:KR2m0018_WYG_057-14b>¶
　　鑄銅為之徑一尺二寸髙一尺三寸五分凡三重¶
　　外二環平者為地平圏上列西洋書十二宫十二¶
　　月立者為子午圏子午圏上天頂垂銅葉為地平¶
　　髙弧北小圏為時刻盤次内五環兩軸為南北極¶
　　貫二極為二至經圏腰帶赤道斜帶黄道黄赤道¶
　　交處為二分相距最逺處為二至二極軸上小圏¶
　　為負黄極圏其最内平面圓環為黄道十二宫中¶
　　心為日體圓邊為地球對地球立表以指日行宫¶
<pb:KR2m0018_WYG_057-15a>¶
　　度日與地各為盤地盤有月體日盤有金水二星¶
　　體日外大盤有火木土三星體皆以機旋之月旋¶
　　以地為心五星旋以日為心座面旁施指南針以¶
　　測太陽緯度及出入地平時刻方位¶
　　七政儀¶
　　鑄銅為之徑一尺六寸五分髙二尺五寸凡二重¶
　　外重平圏為黄道列周嵗十二月周天十二宫斜¶
　　圏為赤道十字圏為赤道子午卯酉經圏内重為¶
<pb:KR2m0018_WYG_057-15b>¶
　　七政盤列十二宫與黄道左右相應中心為日體¶
　　最近日為水星次金星次月與地次火星次木星¶
　　最逺土星木星旁四小星土星旁五小星土星上¶
　　圓環平之則星正圓側之則星長圓日體旁為瓶¶
　　置燈以取日影對日處映以玻瓈盤内皆有機輪¶
　　其旁以小盤之軸挈諸輪轉之承以半圓十字下¶
　　岐三足座心設指南針十二宫上施遊表表轉一¶
　　周為一日視諸體之旋轉以測七政晝夜隠見之¶
<pb:KR2m0018_WYG_057-16a>¶
　　象¶
　　三辰儀¶
　　鑄銅為之通髙二尺一寸凡二重四圏正立為子¶
　　午圏列周天度數上應天頂下應地心兩軸為南¶
　　北極與子午圈十字交而常定不動者為天常赤¶
　　道圏列晝夜時刻天常圏内層為遊旋赤道圏列¶
　　十二宫以南北極為樞而東西旋轉者為過極遊¶
　　圏座心表末與天頂地心相對後施指南針前施¶
<pb:KR2m0018_WYG_057-16b>¶
　　墜線表四足施螺旋以中腰表耳測赤道經度以¶
　　對南北極直距中窺衡測赤道緯度以遊表加遊¶
　　旋赤道上測時刻¶
　　萬夀天常儀¶
　　鑄銅為之通髙一尺一寸制與三辰儀同座心穿¶
　　孔對天頂垂線用與三辰儀表末同中腰兩表耳¶
　　一實一虚綰遊旋赤道實者穿中縫虚者留中線¶
　　用與三辰儀窺衡同以遊表加遊旋赤道上視遊¶
<pb:KR2m0018_WYG_057-17a>¶
　　表末所指用與三辰儀表耳同¶
　　地平赤道公晷儀¶
　　鑄銅為之徑七寸八分地平盤分内外外方盤施¶
　　露管二螺柱四内圓盤列地平三百六十度施指¶
　　南針中帶銅弧弧上九十度赤道環在圓盤北銅¶
　　弧入之以定各處北極髙度環面施大遊表表近¶
　　上加立表中有直線環上端小圓盤内有小遊表¶
　　及半環環上穿小孔以大遊表對日影從小孔透¶
<pb:KR2m0018_WYG_057-17b>¶
　　立表中線視大遊表下端所指知時刻小遊表所¶
　　指知分數¶
　　地平經緯赤道公晷儀¶
　　鑄銅為之通髙一尺地平盤分内外外盤畫子午¶
　　線三角植螺柱内盤列地平三百六十度施指南¶
　　針縱横置露管盤上正立為赤道經圏上環中線¶
　　為天頂斜倚為赤道中施直表列節氣宫度表中¶
　　縫加遊表上穿孔使透日光經圏上平赤道施兩¶
<pb:KR2m0018_WYG_057-18a>¶
　　表耳測日影内盤九十度線與外盤子午線準以¶
　　赤道經圈按度對天頂以遊表小孔對節氣日數¶
　　視日影所臨知時刻以赤道經圏對日上下轉之¶
　　日影從上表耳孔透下表耳之兩㸃視赤道距天¶
　　頂度與九十度相减知太陽距地平髙度視内盤¶
　　距子午線度知太陽距午正東西偏度以外盤分¶
　　數線與度數線對知時刻¶
　　八角立表赤道公晷儀¶
<pb:KR2m0018_WYG_057-18b>¶
　　鑄銅為之地平盤長二寸二分濶一寸八分前施¶
　　指南針後為赤道盤横軸上下之盤周畫時刻線¶
　　正北當午正西南起寅正東南止戌正盤上施日¶
　　影表以指北極右帶髙弧表角與弧皆髙六十度¶
　　驗影以知時刻¶
　　方赤道地平公晷儀¶
　　鑄銅為之地平四寸二分中施指南針後為赤道¶
　　盤外方内圓兩面畫時刻線正北當午正西南¶
<pb:KR2m0018_WYG_057-19a>¶
　　起卯初東南止酉初盤底有機上下之地平右施¶
　　螺旋表環列度數以表指之赤道盤中施直表指¶
　　南北極春分後向北秋分後向南驗表影以知時¶
　　刻¶
　　遊動地平公晷儀¶
　　鑄銅為之圓座徑二寸一分髙一寸八分内遊環¶
　　三層繫日晷地平盤於三層環内中施指南針周¶
　　圍時刻線三層依北極髙三十度四十度五十度¶
<pb:KR2m0018_WYG_057-19b>¶
　　北有弧表畫線亦如之自地平中心出斜線對弧¶
　　表線以指北極視線影以知時刻為舟行測驗之¶
　　器¶
　　提環赤道公晷儀¶
　　鑄銅為之外環為子午圏徑七寸二分内環為赤¶
　　道上環為天頂赤道北九十度為北極其對為南¶
　　極中施直表列節氣宫度及距緯度表中縫施遊¶
　　表上穿孔以透日光以上環對子午圏度數以遊¶
<pb:KR2m0018_WYG_057-20a>¶
　　表孔對節氣日數手提上環旋直表使影入赤道¶
　　内視所臨以知時刻¶
　　赤道地平合璧日晷儀¶
　　鑄銅為之長一尺三寸濶八寸六分前為地平盤¶
　　列二十四節氣圓盤加直表其上按節氣進退以¶
　　就日行黄道度外橢圓形列時刻西起卯正東盡¶
　　酉正後為赤道盤内列時刻西起寅初東盡亥初¶
　　外列周天度中施斜表表下施墜線以指北極髙¶
<pb:KR2m0018_WYG_057-20b>¶
　　度承以半圓以輪齒低昻之兩盤相合定南北視¶
　　表影以知時刻¶
　　定南針指時刻日晷儀¶
　　鑄銅為之地平盤長一尺三寸五分濶一尺一寸¶
　　一分中為指南針外畫時刻線七重第一重為二¶
　　分第七重為二至以次順逆數之線各分十二時¶
　　初正兩端立表耳中線對日兩耳影相對驗指南¶
　　針所指以知時刻¶
<pb:KR2m0018_WYG_057-21a>¶
　　日月晷儀¶
　　象牙為之凡二重下為日晷地平長二寸濶一寸¶
　　四分中施指南針外畫時刻線啟其上直立之以¶
　　地平中心線綰小孔内視線影以知時刻上為月¶
　　晷赤道盤上列三十日從正北起中心置時刻遊¶
　　盤列十二時午正初刻上出表末以指日數中施¶
　　遊表表端立環對月表末指時以上重左銅鈎按¶
　　下重側面北極髙度搘定立環内不見月光視表¶
<pb:KR2m0018_WYG_057-21b>¶
　　末以知時刻¶
　　圓盤日月星晷儀¶
　　鑄銅為之圓盤徑四寸一分下有柄上為日晷兩¶
　　立耳相距二寸四分各穿孔以透日光兩旁直線¶
　　為時刻線之起止中為半圓其半為北極畫節氣¶
　　線十九道當北極為二分線間二線為一中氣往¶
　　來數之左盡夏至右盡冬至一線占一旬自北極¶
　　上横分六十度為北極髙度下分十二時右起丑¶
<pb:KR2m0018_WYG_057-22a>¶
　　未初左盡子午正中施遊表以表末對北極髙度¶
　　及節氣線表末施墜線穿小珠對太陽所躔宫度¶
　　使兩耳孔日光正對驗珠影以知時刻背為月晷¶
　　星晷外分三百六十六日内分十二宫中心第一¶
　　重圓盤徑二寸二分外分十二時初正午正出直¶
　　表以指太陽内分三十日自直表起朔第二重圓¶
　　盤徑一寸七分周穿圓孔中出直表表所指之日¶
　　數圓孔下驗晦朔弦望自第一重對太陽宫度表¶
<pb:KR2m0018_WYG_057-22b>¶
　　起午正數之至第二重指日數表所指以知時刻¶
　　第三重施直表出圓盤外表心及末皆穿圓孔以¶
　　表心孔窺勾陳大星以表末孔窺天樞天璇使相¶
　　參直亦如月晷數法以知時刻¶
　　方月晷儀¶
　　鑄銅為之徑五寸五分上下二盤下盤外重列十¶
　　二時次内初正各四刻次内刻各十五分上盤外¶
　　重列三百六十度内二重列三十日空度起朔為¶
<pb:KR2m0018_WYG_057-23a>¶
　　日月同度朔後月距日漸逺至九十度為上弦倍¶
　　之為望三倍之為下弦周復為朔為一月與日一¶
　　㑹朔弦望相距各七日半中心施遊表以遊表中¶
　　線對上盤日數若干度轉上盤朔上表末使表對¶
　　月立環内無影視表末所指以知時刻儀面鐫乾¶
　　隆甲子年製¶
　　看朔望入交儀¶
　　鑄銅為横尺兩端木座如几形横一尺八寸縱七¶
<pb:KR2m0018_WYG_057-23b>¶
　　寸八分凡三重下為黄道中為白道各十五度三¶
　　十分上為時刻表左右直距以白道距黄道南北¶
　　緯度為準正中為黄道位日食以日體月食以地¶
　　影加黄道上月體加白道上皆按度分以其相掩¶
　　知入交為日月食以相掩之分知食之淺深以時¶
　　刻表中心對白道表端施直表對月行距日度視¶
　　所指知食之時刻¶
　　六合驗時儀¶
<pb:KR2m0018_WYG_057-24a>¶
　　鑄銅為兩球下球徑六分有竒重二十四銖上球¶
　　減十之二貫以鋼鋌長四寸六分有竒近上三之¶
　　一為兩軸横梁承之前後亦為横梁前梁下鍵以¶
　　銅葉一往一還為一秒七秒為五里候凡發聲時¶
　　撥之使動驗秒數以知聲之逺近¶
　　四定表全圓儀¶
　　鑄銅為之通徑一尺全周三百六十度中施指南¶
　　針圓線十層以斜線相交成十格分四象限通徑¶
<pb:KR2m0018_WYG_057-24b>¶
　　線兩端各施立耳為定表中心設旋圓盤其通徑¶
　　線兩端施立耳為遊表表兩端直邊對立耳中線¶
　　以指度數以定表遊表相距度分為所測之角平¶
　　測立測惟所宜¶
　　矩度全圓儀¶
　　鑄銅為之通徑六寸全周三百六十度分半周通¶
　　徑線兩端各施立耳為定表中心施遊表表中線¶
　　兩端加立耳立耳中線與遊表中線對上施指南¶
<pb:KR2m0018_WYG_057-25a>¶
　　針前施墜線表端鋭處指度數以兩表相距度分¶
　　為所測之角圓内下半周矩度縱横各六十分為¶
　　勾股比例之用平測立測惟所宜¶
　　小花全圓儀¶
　　鑄銅為之通徑二寸施定表遊表指南針與矩度¶
　　全圓儀同以中圓花隙鋭處對遊表立耳指度數¶
　　平測立測惟所宜¶
　　四遊千里鏡半圓儀¶
<pb:KR2m0018_WYG_057-25b>¶
　　鑄銅為之通徑一尺三寸五分半周一百八十度¶
　　外圓線三重内層十二重每度末斜線與圓線相¶
　　交成十二格通徑線兩端立耳為定表其半圓心¶
　　施遊表表兩端有立耳表端中線以指外重度分¶
　　立耳方孔中線以指内重度分立耳内施墜線表¶
　　心施指南針圓盤外兩柱承千里鏡以兩軸左右¶
　　上下之以遊表定表相距度為所測之角座三足¶
　　能升降平測立測惟所宜¶
<pb:KR2m0018_WYG_057-26a>¶
　　雙半圓儀¶
　　鑄銅為之平置直尺長一尺内開空槽束以銅如¶
　　帶鋌施輪軸使遊動兩半圓通徑皆三寸一加尺¶
　　端一綰槽内半周一百八十度内畫半方矩縱横¶
　　皆十二分圓心各有立耳又施遊表長與直尺等¶
　　表端各有立耳圓心立耳旋之與直尺對則為定¶
　　表之用與遊表立耳對則為遊表之用後施墜線¶
　　測量法以定表遊表之距度為所測之角量算法¶
<pb:KR2m0018_WYG_057-26b>¶
　　以所知一邊與直尺為比例兩半圓進退施之按¶
　　度分以定所測之二角兩遊表相交成三角形承¶
　　以直柱三足能升降平測立測惟所宜¶
　　雙遊表半圓儀¶
　　鑄銅為之通徑四寸八分半周一百八十度圓心¶
　　施遊表二其長皆為一百五十分其端各有立耳¶
　　開中線與遊表中線對圓心亦有立耳旋之與遊¶
　　表中線參直遊表上各帶掐表一中心與遊表中¶
<pb:KR2m0018_WYG_057-27a>¶
　　線對共綰一直表長與二遊表共度等一端當掐¶
　　表中心一端隨遊表開闔中施指南針後施墜線¶
　　測量法以兩遊表相距度分為所測之角量算法¶
　　兩邊夾一角者以所知之邊角按度分安定成三¶
　　角形承以直柱三足能升降平測立測惟所宜¶
　　雙千里鏡象限儀¶
　　鑄銅為之半徑一尺四寸五分象限之周九十度¶
　　圓線十重以斜線相交成十格平半徑千里鏡為¶
<pb:KR2m0018_WYG_057-27b>¶
　　定表平中心千里鏡為遊表下為半圓縱横設兩¶
　　輪低昻之測量法以兩表相距度分為所測之角¶
　　承以直柱三足平測立測惟所宜¶
　　測太陽髙度象限儀¶
　　鑄銅為之半徑一尺二分象限之周九十度圓線¶
　　十重以斜線相交成十格平半徑兩端各有立耳¶
　　上立耳中線穿小孔下立耳中線為空圏内交十¶
　　字半徑旁施指南針午正日光從小孔透十字心¶
<pb:KR2m0018_WYG_057-28a>¶
　　與表耳參直圓心施墜線於方銅管内以䕶風由¶
　　管末玻瓈中視墜線距日光線知太陽距天頂之¶
　　度以時刻儀驗準對太陽測之知太陽隨時髙度¶
　　易墜線為遊表兩立耳皆如定表法與所測參直¶
　　以二表距度為所測之角承以直柱三足能升降¶
　　平測立測惟所宜¶
　　測髙弧象限儀¶
　　鑄銅為之半徑一尺七分象限之周九十度圓線十¶
<pb:KR2m0018_WYG_057-28b>¶
　　五層以斜線相交成十五格兩半徑線末各施立¶
　　耳為定表中圓柱四面穿直孔旋之使孔中線與¶
　　立耳中線相對以受日光圓心施銅墜線表穿長¶
　　孔有比例分以指分數座中施指南針以墜線距¶
　　定表度為太陽距天頂度承以直柱有輪能升降¶
　　測礮象限儀¶
　　鑄銅為之用兩象限周皆九十度中為初度左右¶
　　各四十五度圓心皆施墜線當初度以取平座上¶
<pb:KR2m0018_WYG_057-29a>¶
　　為横方柱一加柱端一倚柱旁用時置礮上以柱¶
　　旁墜線所指合礮末所起之度柱中空左右各四¶
　　十五度中施遊表穿小孔對礮末所起之度於孔¶
　　内視礮之星斗¶
　　地平方位儀¶
　　木質螺鈿飾徑二寸三分中施指南針周列十二¶
　　辰八方列八卦内周施遊盤盤面分十二宫對立¶
　　直表其長兩相等先定子午線轉銅環令表與所¶
<pb:KR2m0018_WYG_057-29b>¶
　　測之處參直距正午東西若干度為地平偏度以¶
　　分界知其所屬方位¶
　　圭表¶
　　舊製觀象臺下設晷影堂南北平置銅圭於石臺¶
　　長一丈六尺二寸濶二尺七寸周以水渠南端植¶
　　銅表髙八尺上設横梁用影符以取中景¶
　本朝加表二尺上端施銅葉中穿圓孔徑二分午正¶
　　日影自圓孔透圭面成橢形南界為日體上景北¶
<pb:KR2m0018_WYG_057-30a>¶
　　界為日體下景中心為中景¶
　京師夏至景二尺九寸四分八釐冬至景一丈九尺¶
　　九寸四分以次贏縮北端設立圭髙三尺五寸冬¶
　　至景上立圭二尺七寸四釐¶
　　日影表¶
　　木質立表髙八寸上施墜線平表長二尺七寸中¶
　　銜銅尺三角施螺柱以指南針盤九十度對表候¶
　　影正時自立表下量之視影之長短以定節氣時¶
<pb:KR2m0018_WYG_057-30b>¶
　　刻¶
　　壺漏¶
　　播水壺三形方上曰日天壺即宋之求壺面濶一¶
　　尺九寸底濶一尺三寸髙一尺七寸水欲常滿次¶
　　曰夜天壺即宋之複壺又次曰平水壺髙濶遞減¶
　　一寸層累而下承以朱座有亭覆之亭座通髙一¶
　　丈八尺四寸分水壺一形方即宋之廢壺髙濶如¶
　　平水壺在平水壺下少後受水壺一形圓曰萬水¶
<pb:KR2m0018_WYG_057-31a>¶
　　壺即宋之建壺徑一尺四寸髙三尺一寸在座前¶
　　地平上壺皆有蓋播水三壺前近下皆為龍口玉¶
　　滴以次漏於受水壺平水壺後近上穿孔洩於分¶
　　水壺以均水平漏受水壺上為銅人抱箭長三尺¶
　　一寸鐫兩晝夜時刻上起午正下盡午初壺中安¶
　　箭舟如銅鼔形水長舟浮則箭上出水盈箭盡則¶
　　洩之於池壺面俱鐫¶
大清乾隆年製平水壺面鐫¶
<pb:KR2m0018_WYG_057-31b>¶
御製銘後欵識乾隆嵗在乙丑孟夏之月¶
御銘¶
　　自鳴鐘¶
　　鑄金為之中承以柱下為方匵面設表盤均十二¶
　　分上起子午正右旋一日再周以短針指時長針¶
　　指刻起丑未初鐘一鳴盡子午正十二鳴其初正¶
　　自一鳴至四鳴各四刻匵内藏鋼輪三重中為大¶
　　輪四軸上間小輪三聨之以旋時刻針左為大輪¶
<pb:KR2m0018_WYG_057-32a>¶
　　三軸上間小輪二聨之旁大輪一綰擊具以擊鐘¶
　　知時右亦如之以擊鐘知刻三重皆施墜線擊具¶
　　皆有銅片為作止之限表盤徑二尺一寸五分羃¶
　　以玻瓈匵木質髤漆繪金花文四隅皆有柱中為¶
　　周䦨髤以金縱距四尺七寸横五尺七寸五分通¶
　　髙一丈六尺六寸¶
　　時辰表¶
　　鑄金為之形圓盤徑一寸五分二釐均分時刻以¶
<pb:KR2m0018_WYG_057-32b>¶
　　針指之内施輪齒皆如自鳴鐘之法具體而微盛¶
　　以金合當盤面處空之合徑一寸五分二釐通厚¶
　　八分周飾雜寳金索三行三就間鏤花文¶
　　攝光千里鏡¶
　　筩長一尺三分接銅管二寸六分鏡凡四重管端¶
　　小孔内施顯微鏡相接處施玻瓈鏡皆凸向外筩¶
　　中施大銅鏡凹向外以攝影鏡心有小圓孔近筩¶
　　端施小銅鏡凹向内周隙通光注之大鏡而納其¶
<pb:KR2m0018_WYG_057-33a>¶
　　影筩外為鋼鋌螺旋貫入進退之以為視逺之用¶
　　承以直柱三足髙一尺一寸五分¶
　¶
　¶
　¶
　¶
　¶
　¶
<pb:KR2m0018_WYG_057-33b>¶
　¶
　¶
　¶
　¶
　¶
　¶
　¶
皇朝通志卷五十七¶
