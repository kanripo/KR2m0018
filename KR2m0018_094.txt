# -*- mode: mandoku-view; -*-
#+TITLE: 皇朝通志
#+DATE: 2015-08-24 22:51:01.078582
#+PROPERTY: ID KR2m0018
#+PROPERTY: BASEEDITION WYG    
#+PROPERTY: JUAN 卷九十四
<pb:KR2m0018_WYG_094-1a>¶
欽定四庫全書¶
皇朝通志卷九十四¶
　食貨畧(十四/)¶
　　漕運¶
　　(臣/)等謹按秦輸渤海之粟漢運關中之糧此漕運¶
　　之名所由昉自漢及元率皆水陸兼運故有長運¶
　　遞運之名至明永樂間開㑹通河以濟漕始罷海¶
　　運陸運而為儹運其後又變支運為兌運復為改¶
<pb:KR2m0018_WYG_094-1b>¶
　　兌於是罷民運而專以軍運¶
　國朝因之然明代軍民交兌司漕者徃徃左軍右民¶
　　以致軍强民弱需索無壓始則瘠民以肥軍而民¶
　　不任漕繼且瘠軍以自肥而軍不勝運我¶
　朝則改為官収官兌而於運丁尤加意體恤其在家¶
　　也有贍運之屯田以為世業其在途也有官給之¶
　　行月以備糗糧贈貼銀米費雖浮而不恤隨帶土¶
　　宜利雖倍而無征此¶
<pb:KR2m0018_WYG_094-2a>¶
　　國朝之漕運所以民勤秸秷而額鮮侵虧軍樂委輸¶
　　　而期無違悞也兹仍按年臚載以永垂不刋云至¶
列聖相氶百餘年來偶遇偏災或裁運或免征已列蠲賑¶
　　　中兹無贅焉¶
　　　順治二年定漕運官司輓運設旗甲統領設運總¶
　　　督押則設漕道糧道提衡廵察則設總漕廵漕四¶
　　　年定各省漕船額缺者給以重運銀令運軍雇募¶
　　　民船裝運七年裁廵漕御史先是漕糧軍民交兌¶
<pb:KR2m0018_WYG_094-2b>¶
　　　軍强民弱毎多勒索九年定為官収官兌其贈貼¶
　　　銀米酌令徵収以給運軍民甚便之十年製鐵斛¶
　　　頒發倉場又以白糧無漕船令攢厰成造十二年¶
　　　定漕運限期時運漕軍丁多有竄入民籍者是年¶
　　　定五年編審一次十三年定京城通州各倉收米¶
　　　限期㝷飭各衛所舍餘閒丁按年編審納銀以為¶
　　　貼造漕船之費十七年令折徵灰石米解部給支¶
　　　明年禁折徵漕糧毋得以兌漕為名價外苛索¶
<pb:KR2m0018_WYG_094-3a>¶
　　　康熙元年¶
諭漕船領運官軍依限扺通回空不守成法者罪之其沿¶
　途文武官催儹不力者並論罪二年令漕運總督刋發¶
　　　各省漕運全單並定漕糧分數以嚴考成時浙江¶
　　　白糧用漕帶之法需船百二十六號三年増造六¶
　　　十四號並入漕帮僉運㝷定江蘇白糧照浙江之¶
　　　例抽選漕船裝運五年更換又定漕船抵通限十¶
　　　日回空之例十一年定抵通期限以省分逺近為¶
<pb:KR2m0018_WYG_094-3b>¶
　　　差違限者計月論罸督運白糧違限者亦如之十¶
　　　七年增定重運回空沿途限期除江西湖廣漕船¶
　　　行長江至儀徵者因風挽運難以立限外惟鎮江¶
　　　渡江因風守候令地方官報明免議餘俱照新定¶
　　　例行淮北漕糧向例止収紅米時河患初平民田¶
　　　被淤因而有改種白稻者以河道總督靳輔疏准¶
　　　紅白兼収著為令二十三年定漕船載運額數每¶
　　　船載正耗米五百石土宜六十石又以漕運總督¶
<pb:KR2m0018_WYG_094-4a>¶
　　　管理糧船是其專責¶
諭漕督於漕運過淮及回空之時徃來親催嵗以為例二¶
　　　十六年定各衛所漕船毎年見運之數成造十分¶
　　　之一其各省嵗修每船給修費銀七兩五錢至運¶
　　　軍不親押運以子弟代行向例運軍及代運人均¶
　　　發邊衛充軍至是並嚴該管官處分又定漕船受¶
　　　兌離次各省廵撫題報期限不得過二月逾限者¶
　　　論三十三年申嚴折徵漕糧耗米之禁又定僉軍¶
<pb:KR2m0018_WYG_094-4b>¶
　　　額例先是漕船運軍每船十名至十一二名不等¶
　　　康熙二十五年定額十名至三十五年更定每船¶
　　　僉軍一名其餘水手九名擇諳習撑駕者雇充三¶
　　　十七年江南建平縣漕糧改折秈米從民便也四¶
　　　十三年浙江運白漕船亦定為五年更換四十九¶
　　　年定掛欠漕糧漕司各官分賠之例㝷定僉副軍¶
　　　一人隨運凡重運到淮虧缺者令本軍駕運北上¶
　　　留副軍買米趕帮如抵通欠糧留本軍完欠副軍¶
<pb:KR2m0018_WYG_094-5a>¶
　　　回空並令廵撫漕督給發漕船來徃限單飭沿河¶
　　　州縣挨注入境出境時日先是州縣交兌漕米取¶
　　　米四升分盛二袋印封解倉場騐収至五十四年¶
　　　令每船用米一石著糧道騐封到淮漕督拆騐加¶
　　　封抵通倉場侍郎率糧㕔騐明起卸其様米仍作¶
　　　正収¶
　　　雍正元年¶
詔免江西脚耗等銀五十一萬兩米六十一萬石有竒嗣¶
<pb:KR2m0018_WYG_094-5b>¶
　後仍令按全書照數支給二年裁浙江船政同知其修¶
　　　造漕船事宜併歸糧道管理又以漕船剥淺多有¶
　　　擾害商船者¶
諭督撫示禁漕督失察者論並嚴漕船包攬貨物及夾帶¶
　　　私鹽私藏火器之禁至經紀運米到大通橋車戸¶
　　　運米進倉舊例每米五十袋抽掣一袋一袋少餘¶
　　　袋例算於各役脚價内扣賠是年更定掣欠之例¶
　　　每石秔米作價銀七錢稄米六錢仍准於脚價内¶
<pb:KR2m0018_WYG_094-6a>¶
　　　扣抵惟欠數多者照盗賣漕糧例治罪五年定催¶
　　　漕船按汎成造每船給銀三十七兩六錢三分三¶
　　　釐毎嵗給小修銀二兩十年期滿照例别造六年¶
特㫖諭文學生員准免僉運又¶
諭浙江徵収漕米但擇乾圓潔浄不必較論米色准令紅¶
　白兼収秈粳並納著為令七年¶
上諭漕船過淮抵通所費陋規甚多各差御史二人前徃¶
　稽查不許該管官吏及經紀車戸人等額外需索以累¶
<pb:KR2m0018_WYG_094-6b>¶
　運軍先是漕船經過皂河濟寧臨清三處由河道總督¶
　　　題報時山東河南増設總河故以濟寧臨清歸河¶
　　　東總河題報九年¶
詔豁免江南江淮興武二衛鑽夫底料銀十萬八千一百¶
　餘兩又以山東河南多産黒豆令於額徵粟米内改徵¶
　　　黒豆十二萬石運供¶
　　京師十三年令漕運總督飭督運領運官嚴禁漕船¶
　　　水手擾害居民之弊¶
<pb:KR2m0018_WYG_094-7a>¶
　　乾隆二年¶
特遣御史四人分駐淮安通州濟寧天津等處令各按¶
　　所分之境廵察漕運諸弊又以江南浙江嵗徵白¶
　　糧恐致累民是年¶
諭裁減白糧十二萬石改徵漕米又將粟米改徵黒豆¶
　　河南二萬石山東四萬石三年¶
恩賞運弁銀人各四兩軍半之又改湖北通山當陽二¶
　　縣漕米収徵折色例徵銀一兩二錢五分是年始¶
<pb:KR2m0018_WYG_094-7b>¶
　　鑄鐵尺用積方之法覈算倉糧分頒户部倉場及¶
　　直省各倉並定各倉貯米每厫以萬石為率其竒¶
　　零之數别貯一厫四年¶
諭漕運河道總督凡重運漕船所經遇淺起剥即飭所¶
　在有司官具民船剥運其剥船雇直憑有司官酌給¶
　扣尅勒索者罪之七年復定山東漕船不必由漕運¶
　　總督給發限單受兌之後即呈報河道總督及廵¶
　　漕御史稽察催行又以浙江運白不願更換仍依¶
<pb:KR2m0018_WYG_094-8a>¶
　　舊例撥定運船永逺承運免江西南昌江南興武¶
　　浙江紹興各帮貸逋銀四千六百四十兩八年以¶
　　江淮興武二衛運軍有竄入黄快船避僉者俱令¶
　　歸入民賦每五年將現運及備僉餘軍勾考一次¶
　　又定河南粟米改徵黒豆二萬九千三百五十六¶
　　石六升有竒先是順治初以漕船至天津起剥分¶
　　運至通設紅剥船六百隻每船給田四十頃養贍¶
　　免其徵科至康熙三十九年裁革紅剥船按原給¶
<pb:KR2m0018_WYG_094-8b>¶
　　田所収租稅額分派各省於漕糧項内分給運軍¶
　　雇船剥淺乾隆二年定每船給紅剥銀二兩至十¶
　　一年北河増設垡船六十號衩夫百八十名淺夫¶
　　三百名隨時疏濬以免丁累其置造垡船器具夫¶
　　工等費於紅剥銀内動支餘銀仍照數分給運軍¶
　　以備剥淺之用十六年又増改河南粟米徵収黒¶
　　豆二萬石又改江南運白漕船五年更換之例為¶
　　三年十七年定稽察各倉官除都統御史在城理¶
<pb:KR2m0018_WYG_094-9a>¶
　　訟之期均更畨到倉稽察並増定京通各倉差御¶
　　史一人稽察年終更代其各倉収漕滿厫倉場侍¶
　　郎封固御史加封各厫鎖匙交倉場衙門収貯二¶
　　十七年更定京通各倉滿漢監督期滿更代之例¶
　　仍以三年為凖二十九年¶
諭司漕各員不得濫収潮潤米色是年漕運總督楊錫¶
　　紱請懲軍籍紳官富户規避僉丁詭揑脱漏之積¶
　　習以禆漕務從之三十三年以兵部尚書託庸等¶
<pb:KR2m0018_WYG_094-9b>¶
　　議停五年盤騐之法以省糜費先是直省倉庾建¶
　　於各州縣城内其収兌稽察州縣自監之四十一¶
　　年定州縣不通水道者建倉於鄰邑水次以便起¶
　　運四十七年定載運河管泉各員廵勘章程凡每¶
　　年春夏之交令其親徃泉源處所請夫疏導並飭¶
　　各本管府州縣實力廵查分别勸懲是年奉¶
諭㫖向來南糧餘米俱准在通變賣以資日用現在各¶
　省糧艘陸續抵通旗丁於兌足正供之外其所有多¶
<pb:KR2m0018_WYG_094-10a>¶
　餘米石情愿出售者仍著加恩准其就近於通州糶¶
　賣於市價民食均有禆益四十八年¶
上諭本年運河應挑各工比常較多自應分頭儹辦以¶
　期明春一律早竣¶
　¶
　¶
　¶
　¶
<pb:KR2m0018_WYG_094-10b>¶
　¶
　¶
　¶
　¶
　¶
　¶
　¶
皇朝通志卷九十四¶
