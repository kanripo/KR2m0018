# -*- mode: mandoku-view; -*-
#+TITLE: 皇朝通志
#+DATE: 2015-08-24 22:51:01.133506
#+PROPERTY: ID KR2m0018
#+PROPERTY: BASEEDITION WYG    
#+PROPERTY: JUAN 卷九十六
<pb:KR2m0018_WYG_096-1a>¶
　欽定四庫全書¶
　皇朝通志卷九十六¶
　　食貨畧(十六/)¶
　　　河工¶
　　　順治元年¶
特設河道總督一人駐劄濟寧州(後移駐/清江浦)總理黄運兩河¶
　　　事務設分司駐劄各境定分汛防守之法每遇桃¶
　　　汛伏汛秋汛將臨令該管官弁加謹分防二年考¶
<pb:KR2m0018_WYG_096-1b>¶
　　　城之流通口決旋即堵塞八年築祥符單家寨堤¶
　　　封邱李七寨堤又築陳橋堤鄭家莊堤九年河決¶
　　　封邱大王廟口水從長垣趨東昌壊安平堤北入¶
　　　海因於丁家寨鑿渠引河殺其勢築祥符時和驛¶
　　　堤又築常家寨隄及商邱王家壩堤考城王家道¶
　　　口堤十年定南旺臨清等處煞壩濬淺每年一小¶
　　　濬三年一大濬十一年築陽武慕家樓商邱夏家¶
　　　樓虞城土樓諸堤十二年築祥符守么寨及囬龍¶
<pb:KR2m0018_WYG_096-2a>¶
　　　廟月堤陳橋堤並築蘭陽板厰陽武潭口寺包家¶
　　　厰諸堤十四年築祥符之槐疙疸清河集並陳留¶
　　　之孟家埠諸堤是年陳留孟家埠口決於堤南築¶
　　　縷月堤五百丈並濬引河一道以分水勢十六年¶
　　　總河朱之錫疏言兩河利害條奏十事一陳眀南¶
　　　河夫役一酌定淮工夫役一查議通惠河工一特¶
　　　議建設柳圍一嚴剔河工弊端一釐覈曠盡銀兩¶
　　　一慎重河工職守一申明河官専責一申明激勸¶
<pb:KR2m0018_WYG_096-2b>¶
　　　大典一酌議撥補夫食疏入從之¶
　　　康熙二年准朱之錫請定河差滿漢官仍照舊例¶
　　　三年更換(按三年一換之例係順治十四年河臣/楊方興奏定嗣因六部司官輪流陞轉)¶
　　　(又兼滿漢並差議將管河/分司改為一年更替之例)七年築祥符一覽臺聶¶
　　　家寨及儀封石家樓小宋集諸堤九年河水盛漲¶
　　　自桃源界起東至龍王廟俱因舊址加築髙濶十¶
　　　五年髙家堰及漕堤等處潰決¶
特遣尚書冀如錫前徃察勘悉心籌辦於是開白洋清河¶
<pb:KR2m0018_WYG_096-3a>¶
　　　以東引水河使黄河入海開清河兩旁引水河使¶
　　　淮水出河又築河岸遥堤縷堤修髙堰堵翟壩而¶
　　　揚境以内各工亦同時並舉是年裁髙郵分司及¶
　　　南河工部又准總河靳輔請挑山清髙寳四州縣¶
　　　運河並清口爛泥淺引河四道及清口以下至雲¶
　　　梯闗河一道十七年¶
命撤回南北中河三分司其河道工程委該地方監司府¶
　　　佐貳管理又定河工頂衝之地即以舊堤為縷堤¶
<pb:KR2m0018_WYG_096-3b>¶
　　　於舊堤之外别築遥堤以為重門保障又准靳輔¶
　　　請自翟壩至周橋二十五里湖陂築大堤一道自¶
　　　桃源東界至石人溝築縷堤一道又自龍王廟至¶
　　　四舖溝接築四千九百三十八丈十八年建宿遷¶
　　　之朱家堂温州廟桃源之古城清河之王家營安¶
　　　東之茒良口減水壩共六座二十三年¶
上南巡閲視河工¶
諭朕觀髙家堰地勢髙於寳應髙郵諸水數倍前人於此¶
<pb:KR2m0018_WYG_096-4a>¶
　作石堤障水實為淮揚屏蔽且使洪澤湖與淮水併力¶
　敵黄衝刷淤沙闗係最重仍須嵗嵗防䕶又¶
諭運道之患在黄河禦河全憑隄岸若南北兩隄修築堅¶
　固則河水不致四潰水不四潰則濬滌淤墊沙去河深¶
　隄岸益可無慮今隄防雖經整理還宜隨時修築以防¶
　未然於是於髙家堰舊口周家橋翟壩及蕭家渡九里¶
　　　岡崔家鎮七里溝黄家觜新莊一帶𦂳要近溜之¶
　　　處所築長壩與逼水壩均每嵗加築髙厚二十四¶
<pb:KR2m0018_WYG_096-4b>¶
　　　年靳輔疏言徐州鳳陽淮安所屬十九州縣沿近¶
　　　黄河南北兩岸頻受水患請共築束水隄三十萬¶
　　　丈隨地髙低牽築頂髙二丈底寛六丈八尺以資¶
　　　保䕶從之三十一年戸部侍郎博濟疏言黄河南¶
　　　岸之楊横莊烟墩馬邏及北岸之朱家莊便益門¶
　　　東安門六險工向無月堤且所下之埽亦俱單薄¶
　　　應請築堤培埽以資鞏固從之三十八年¶
上巡幸江浙審視清口髙家堰地方見洪澤湖水較黄河¶
<pb:KR2m0018_WYG_096-5a>¶
　　　甚低河水逆流入湖以致泛溢於興化鹽城諸州縣¶
諭總河於射陽湖淤墊處分委効力人員并力開濬其黄¶
　淮交滙之口令於黄河南岸近淮之堤更迤東長¶
　二三里築令堅固淮水近河之隄亦迤東灣曲拓¶
　　築使斜行㑹流毋使黄水倒灌又以河通則流自¶
　　急流急則沙自刷而河自深令於清口西數灣曲¶
　　處試行濬直直濬有益漸將上流曲處一律直濬¶
　　　　尋經漕運總督桑格河道總督張鵬翮等議定挑¶
<pb:KR2m0018_WYG_096-5b>¶
　　　　濬蝦鬚二溝及鮑家莊滔子河撈魚港老河口等¶
　　　　處三百餘里引積水流出歸海四十三年疏濬戴¶
　　　　村壩淤塞舊河築和尚林月堤逼水仍歸故道以¶
　　　　免東平州一帶水患四十七年疏濬蘇松常鎮所¶
　　　　屬支河港蕩並修建新舊閘壩四十九年濬徐邳¶
　　　　境内房亭等河¶
　　　　雍正四年揠濬濮州之魏河聊城之洩水河並¶
　　　　開濬鬲津趙牛等河五年疏濬濟南府屬之管¶
<pb:KR2m0018_WYG_096-6a>¶
　　　氏倪倫温聰漯刁强等河又於東省安山湖¶
　　　開濬支河六道并於六堤口建牐以利節宣¶
　　又定濱河居民架水板房有礙河道者坍圮之後¶
　　不許再行修造至濱河未報陞科之新漲地畝並¶
　　越砌石磡實繫妨礙河道之處皆令速毁違者罪¶
　　之該管官失於稽察分别議處六年議准吳淞天¶
　　妃七浦三牐各設牐官一人白茅徐六涇二牐共¶
　　設牐官一人又議准劉莊青龍橋改為石牐鮑宗¶
<pb:KR2m0018_WYG_096-6b>¶
　　壩運鹽河建築土堤鹽城石噠口天妃口廖家口¶
　　草堰口如臯苴河洋黄河洋各増建石牐董家溝¶
　　徐家涵等處建設涵洞以資宣洩七年增築髙家¶
　　堰堤閘通用石工八年議准串塲河王道港新洋¶
　　港牛龍港草堰口廖家港五處積沙照吳淞白茅¶
　　等海口之例用犁船犁鬆用混江龍按時疏濬又¶
　　議准泰州興化縣東臺地方設立水利同知一人¶
　　統轄所屬串塲河道九年議准戴村新壩拆低與¶
<pb:KR2m0018_WYG_096-7a>¶
　　舊壩相等並將髙岸改作漫坡以洩水通沙十年¶
　　議准如臯之岔河以北至豐利塲二十八里岔河¶
　　以東至掘港塲五十里各就淺深分段增濬俾蓄¶
　　水五尺以利運行十二年修補泰州屬之栟茶地¶
　　方舊隄移進三四里别築新隄如臯縣之豐利掘¶
　　港馬塘通州屬之石港西亭餘西餘中餘東吕四¶
　　及泰州屬之丁溪草堰興化縣屬白駒劉莊鹽城¶
　　縣屬之伍佑等塲范堤並令鑲築防風¶
<pb:KR2m0018_WYG_096-7b>¶
　　乾隆元年¶
諭治河之道必將全河形勢熟悉胸中黄河自河南武¶
　陟至江南安東入海長隄綿亘二千餘里舊設總河¶
　一人駐劄清江浦雍正七年復設河東總河誠慮鞭¶
　長不及故俾南北分隸各有責成惟是河流日久變¶
　遷舊險既去新險復生其間防浚事宜有病在上流¶
　而應於下流治之者有病在下流而應於上流治之¶
　者若河臣於南北形勢未能洞悉遇有開河築隄等¶
<pb:KR2m0018_WYG_096-8a>¶
　事或至各懐意見則上游下游必有受弊之處所闗¶
　匪細徐州府當南北之衝為兩河闗鍵最為𦂳要著¶
　將副總河移駐徐州凡兩河開築事宜令其就近與¶
　南北河臣公同酌議舉行其毛城舖等處減水牐壩¶
　仍令督率徐屬㕔營按時啟閉五年¶
上以清口黄淮交滙係黄運湖河之樞紐定於風神廟¶
　　前東壩及運口頭壩外各接長數十丈以資收束¶
　　其運口頭壩之南接長挑水壩使其逥流入運六¶
<pb:KR2m0018_WYG_096-8b>¶
　　年又定黄運兩河自宿遷至清河通築縷隄二萬¶
　　五千餘丈格隄九道十字河至九里岡通築縷隄¶
　　百餘丈格隄五道仍以運河南岸縷隄作黄河北¶
　　岸遥隄先是洪澤湖濱每遇風浪船多漂溺康熙¶
　　年間曾設救生樁全活甚衆十一年¶
諭夏家橋地方有舊蘆壩一座髙堰迤西有順水壩一¶
　座皆有口門為遭風船躱避之所著於髙堰老隄頭¶
　山旴髙澗壩及徐家灣周橋增䕶隄救生壩四處又¶
<pb:KR2m0018_WYG_096-9a>¶
　　以裏河運口為淮揚運河闗鍵全賴口門收束¶
令頭二三壩口門毋許過四丈十六年¶
上南巡周覽河工¶
諭洪澤湖上承清淮汝潁諸水滙為巨浸所以保障者¶
　惟髙堰一堤天然壩乃其尾閭伏秋盛漲輒開此壩¶
　洩之而下流諸縣胥被其害冬月清水勢弱不能刷¶
　黄往往濁流倒灌在下游居民深以開壩為懼朕親¶
　臨髙堰循隄而南越三滾壩至蔣家牐周覽形勢乃¶
<pb:KR2m0018_WYG_096-9b>¶
　知天然壩斷不可開近者河臣又請於三滚壩外増¶
　建石滚壩以資宣洩不知增三為五即以過水一二¶
　尺言之向過三尺者即五尺向過六尺者增而至丈¶
　是與天然壩名異實同亦當為之限制上年滚壩過¶
　水三尺五寸天然壩仍未開放應即以是為凖於是¶
　　於天然壩立石永禁開放其五壩以仁義禮智信¶
　　為次仁義禮三壩一如其舊智信二壩則於石面¶
　　之上加封浮土如仁義禮三壩已過水三尺五寸¶
<pb:KR2m0018_WYG_096-10a>¶
　　不足減盛漲則啟智壩之土仍不減乃次及於信¶
　　壩永著為例至髙堰石隄南滚壩以南舊用土工¶
　　石隄有首無尾亦令自新建信壩北雁翅以北一¶
　　律改建石工十八年淮水盛漲洩洪澤五壩泛車¶
　　邏南闗二閘黄河復決銅山隄南注靈虹諸邑歸¶
　　宿洪澤奪淮而下¶
特命舒赫徳劉統勲徃來董率堵築均於嵗冬合龍尋¶
　　又於髙堰武家墩迤北築磚工隄堰千餘丈以資¶
<pb:KR2m0018_WYG_096-10b>¶
　　捍禦又總督髙恒疏稱海州沭陽地方逼近海濱¶
　　地勢窪下為衆流之所趨請將下游入海道路再¶
　　加疏浚於是挑濬髙墟口湯家溝及義澤車軸五¶
　　圖等河於鹽河場河大伊山洪河三汊口一帶並¶
　　武障越河南股河尾修牐幫堰以資蓄洩十九年¶
　　疏山陽縣之澗河涇河寳應縣之子嬰河髙郵州¶
　　五里車邏三壩下之引河泰州丁溪牐之古河二¶
　　十年¶
<pb:KR2m0018_WYG_096-11a>¶
諭上年江省被災各屬雖屢經撫恤猶恐將來青黄不¶
　接之時閭閻餬口維艱現在下河及芒稻河等處有¶
　應行疏浚修築者可隨宜興舉為以工代賑之䇿於¶
　　是濬山陽縣之市河寳應縣之黄浦河築安東縣¶
　　之平旺河子堰挑沛縣之茶城支河及邳雎屬峯¶
　　山牐下之引河又暫借公帑修築桃源清河二縣¶
　　六塘河兩岸堤堰(按舊例此河堤堰原係民修兹/因災民無力興工故豫借帑銀)¶
　　(代修分作三/年帶徵還項)二十一年黄河漫溢疏荆山橋河身¶
<pb:KR2m0018_WYG_096-11b>¶
　　以洩滕嶧等縣積水二十二年¶
上兩度南巡親莅河干¶
指示一切疏洩捍禦機宜時微山昭陽諸湖俱已疏通¶
　　而駱馬湖隄堰淺缺不足禦運河盛漲於是並築¶
　　駱馬湖隄又以六塘河以下餘潦停積桃源宿遷¶
　　諸窪地多成巨浸山東之金鄉魚臺等屬未涸地¶
　　畆尚有十餘莊江南之宿遷靈璧及河南之永城¶
　　夏邑等處漫衍地界不下數百里經山東巡撫鶴¶
<pb:KR2m0018_WYG_096-12a>¶
　　年奏報即¶
命鶴年赴荆山橋偕白鍾山及侍郎夢麟籌濟寧金鄉¶
　　魚臺滕嶧五縣水勢隨¶
遣侍郎裘曰修馳視山東河南上江積水並¶
飭欽差河臣揀熟諳水利之員先其最要者舉行餘亦¶
　　次第並修統於嵗内告成於是自濉城以東堅閉¶
　　毛城舖諸牐使不得洩黄壅濉於亳潁一帶及虞¶
　　城夏邑商邱永城各屬支河幹河一律疏濬以洩¶
<pb:KR2m0018_WYG_096-12b>¶
　　中州諸水去路挑兖州之府河洸河改金口涵洞¶
　　為減水牐改楊家壩為石牐浚伊家河洩微山湖¶
　　入運又堵築沂水不使入運以免沛縣旁溢添設¶
　　昭闗滚壩建髙郵運河東堤石牐酌定水則以時¶
　　啟閉浚芒稻牐越河以闢湖河歸江尾閭於荆山¶
　　橋上一帶支河専派道員駐劄隨涸隨疏以暢下¶
　　游之勢是年築髙堰添甃石隄嗣又築髙堰北岸¶
　　土隄二十四年浚山東曹單二縣江南豐沛二縣¶
<pb:KR2m0018_WYG_096-13a>¶
　　之順堤河與山東之衛河泉源以濟運二十五年¶
　　又開運河東堤金灣壩下引河改低董家溝寥家¶
　　溝石羊溝三壩又添築河南懐慶府城外月隄二¶
　　十六年督臣髙晉疏言下河州縣境内支河汊港¶
　　及田間積水向俱滙入串場河北流於鹽城境内¶
　　諸牐歸海其閘下舊有歸海引河不可不加疏治¶
　　請將丁溪小海二牐引河疏浚並順勢再開一引¶
　　河滙入王家溝歸海又將上岡草堰陳家沖三牐¶
<pb:KR2m0018_WYG_096-13b>¶
　　引河疏浚亦再開一引河滙入射陽湖歸海以分¶
　　洩水勢從之二十七年¶
上三度南巡¶
駐蹕蘓州¶
命劉統勲兆惠會同河臣詳勘湖河歸江之路尋議定¶
　　開擴新挑引河下游使有建瓴之勢拆金灣中二¶
　　閘添建石牐三十丈落低西灣壩四尺於河頭加¶
　　挑深寛以資利導又¶
<pb:KR2m0018_WYG_096-14a>¶
特示宣洩機宜令展拓清口十丈並建立水誌以垂永¶
　　久又於徐州河堤自甎工止處接築甃石十七層¶
　　為經久善後之計三十年¶
諭前因微山湖蓄水過多瀕湖窪地每致淹浸經崔應¶
　階等奏請宣洩微湖以水誌一丈為度於韓莊添建¶
　新閘以殺其勢並挑荆山橋以暢其流朕今嵗南巡¶
　回鑾時舟行所經詢知窪地近多涸出農田耕作有¶
　資但湖水暢消亦恐艱於濟運今據楊錫紱奏稱湖¶
<pb:KR2m0018_WYG_096-14b>¶
　内之水須存一丈二尺用至五月八牐底水尚可得¶
　四尺餘寸若止存一丈則五月間八牐底水止存二¶
　尺六七寸重運難行請交東省河撫可否量改水誌¶
　或將湖口以下數十里河底一律挑濬五尺等語所¶
　奏於漕渠轉輸自有裨益但水誌改加二尺於低窪¶
　地畝有無妨碍及挑深河底是否可行著崔應階㑹¶
　同李宏詳悉確勘具奏期於漕運民田均得利賴尋¶
　　議定將滚壩内機心每孔安砌石槽設立板片水¶
<pb:KR2m0018_WYG_096-15a>¶
　　　小之年加板欄束其八牐河亦將新淤沙泥儘力¶
　　　挑佔至舊時河底而止三十四年挑東省運河一¶
　　　律深五尺計工五年而後止三十九年黃河老壩¶
　　　口漫溢¶
　遣大學士舒赫徳赴江南會同髙晉設法堵築旬月集¶
　　　事黄河大溜全由故道歸海四十一年¶
　諭清口為湖河最要闗鍵而陶莊之水逼河南流清水¶
　　勢弱黄水勢强每有倒灌之虞康熙年間¶
<pb:KR2m0018_WYG_096-15b>¶
聖祖親莅河干周覽形勢¶
命於清口迤西隔岸治陶莊引河導黄使北其南岸築挑¶
　　水壩横截河流遏入陶莊河口時河臣經理未善隨¶
　　濬隨淤乾隆四年命大臣閲視仍謂難行乃以木龍¶
　　挑溜北趨不過聊為目前補救之計甚屬無禆著河¶
　　臣薩載督臣髙晉測量髙下曲直繪圖貼説圖上¶
　上用硃筆㸃記其處反復¶
　指示於是復開陶莊引河不期年告成而新河順流安¶
<pb:KR2m0018_WYG_096-16a>¶
　　軌直抵周家莊始㑹清東下旋又¶
命於新河頭下添石壩一道為重門保障由是清水常¶
　　勝黄水無倒灌之虞四十三年儀封考城漫口潰¶
　　決¶
遣大學士阿桂刑部尚書袁守侗前往察勘嗣據阿桂¶
　　等議定堅閉金門展濶引河接築挑水壩遏溜北¶
　　趨合龍後又請修馬港河西岸殘隄接至北潮河¶
　　西岸民堰以禦倒灌從之四十五年¶
<pb:KR2m0018_WYG_096-16b>¶
上五度南巡閲視髙家堰隄牐¶
命總督薩載將三堡六堡等磚工一律改建甃石並加¶
　　髙數尺其徐州舊有石隄九百七十餘丈較新築¶
　　石隄短少三層亦令一律加髙自韓家莊至奎山¶
　　一帶隄堰四百五十餘丈一律改築石隄直接山¶
　　脚以垂鞏固四十六年邳睢南岸之魏家莊大隄¶
　　潰隨¶
飭河臣裹䕶漫口預防北岸河隄然後籌計經久良䇿¶
<pb:KR2m0018_WYG_096-17a>¶
　　未幾北岸曲家隄亦漫浸逼運河¶
上以黄水經過河湖下游無不淤墊之理¶
諭河臣急赴運河籌辦分洩事宜確勘微山湖水淺深¶
　尺丈迅速堵築時大學士阿桂奉¶
命查勘海塘工程即令董理河務尋經阿桂疏奏於東¶
　　西兩壩下埽追壓堅實壩臺増加髙厚金門斷流¶
　　大溜全歸引河引河中泓流行迅駛直注六塘河¶
　　歸海四十七年南北兩處漫口合龍後陡蟄三十¶
<pb:KR2m0018_WYG_096-17b>¶
　　餘丈隨¶
諭阿桂等於上游南岸改築壩工俾得吸溜歸槽井¶
令薩載展寛下游潘家屯六塘等處去路挑微山湖¶
　　下顧家莊等引渠阿桂等勘定上游自蘭陽三堡¶
　　至商邱七堡南隄外添建大隄一道内開引渠一¶
　　百六十餘里導河水入渠下注商邱歸入正河故¶
　　道入海四十九年河撫李奉翰疏言邳睢㕔黄河¶
　　南岸瓦房迤上張家莊地方因黄水盛漲大溜趨¶
<pb:KR2m0018_WYG_096-18a>¶
　　逼塌去外灘應趕下大埽簽釘長樁加廂追壓從¶
　　之又挑挖荆山橋及蘇家山壩引河五十年以天¶
　　然閘下引河年久淤塞自黄河岸起至韓家莊挑¶
　　河築堰又李奉翰疏言裏河㕔頭壩外兠水壩乃¶
　　重門收東兠攔湖水多入運口以濟重運應請建¶
　　築壩工從之河南巡撫畢沅疏言賈魯㑹濟諸河¶
　　久經淤塞應請及時開濬且於水旱不時可資蓄¶
　　洩從之¶
<pb:KR2m0018_WYG_096-18b>¶
　　海塘¶
　　順治元年禮科給事中張惟赤疏請嵗修海塘以¶
　　防潮患於是修錢塘縣石塘二十一丈二年增修¶
　　六十丈(按海塘自前明崇禎二年同知劉/元瀚建修海寧捍海塘後不復修)¶
　　康熙三年海決修海寧縣塘築石堤並築尖山石¶
　　堤五千餘丈九年設浙江海防同知二人専司塘¶
　　務三十八年修錢塘江塘四十年修錢塘江岸築¶
　　石塘每塘一丈用石一縱一横固以油灰鎔鐵錠¶
<pb:KR2m0018_WYG_096-19a>¶
　　　鑲嵌石縫深根堅杵加築子塘以為重障共建石¶
　　　塘六百六十七丈子塘八百九十五丈四十一年¶
　　　江塘圮布政使郎廷極築之建潮神祠於上五十¶
　　　年重築江塘布政使殷志熙董築其法用石一縱¶
　　　一横每層鑿孔以巨木貫之每五六石聨為一石¶
　　　又於横直合縫處用鐵錠鑲嵌成塘二十丈五十¶
　　　七年修築海寧石塘濬備塘河巡撫朱軾建築其¶
　　　法每塘丈用木櫃二每櫃貯石塊五十斤為塘基¶
<pb:KR2m0018_WYG_096-19b>¶
　　　外築坦水復開備塘河建牐一座五十九年從巡¶
　　　撫朱軾請於老鹽倉築魚鱗石塘開濬中小亹淤¶
　　　沙令海防同知専督嵗修是年分修海寧塘六十¶
　　　一年改築草塘¶
　　　雍正元年以赭山海口壅塞逼近塘口¶
諭該督撫即行疏通毋使潮汛留沙漫壅以固海寧塘根¶
　　　二年¶
命吏部尚書朱軾會同江浙督撫議興海塘事宜尋議浙¶
<pb:KR2m0018_WYG_096-20a>¶
　　江海塘自餘姚縣之滸山鎮至臨山衛土塘三道¶
　　内有一道為老塘年久沙淤百姓佔耕築土塘二¶
　　道形勢卑弱應加髙厚自上虞縣之烏盆村至㑹¶
　　稽縣瀝海所石塘暨兩頭土塘漸致坍塌應於塘¶
　　底填築亂石上鋪大石貼石築土以資培䕶自海¶
　　寧縣之陳文港至尖山亂石砌邊土塘加築髙厚¶
　　其塘如式改修塘外亂石子塘重修完固其原無¶
　　子塘者如式添建海鹽縣自秦駐山三澗寨至演¶
<pb:KR2m0018_WYG_096-20b>¶
　　武場石塘衝塌百五十餘丈應如式修築議得松¶
　　江海塘自金山衛城北至華家角漴闕墩至東灣¶
　　金山墩至西墩兵厰至張家舎倪家路至三岔墩¶
　　周公墩至華家角各土塘計二百五十餘里内有¶
　　最險工一段次險工二段俱應改土為石其餘水¶
　　勢稍緩之處宜堅築土塘自華家角至上海之頭¶
　　墩塘外淤沙之處與頭墩至嘉定縣界内外土塘¶
　　二道俱令逕直加築塘外宻釘排樁以防衝潰俱¶
<pb:KR2m0018_WYG_096-21a>¶
　　　從之三年¶
命於塘内一概増建複塘以禦海嘯五年巡撫李衛請増¶
　　　築浦兒兠草壩並改建姚家堰草塘從之(姚家堰/舊建土)¶
　　　(堤/)是年復修海寧縣錢家坂馬牧港等處塘工又¶
　　　修江塘六年修海寧縣老鹽倉西塘縣南門外海¶
　　　塘錢塘江塘七年¶
命建海神廟於海寧縣東門内又改建海寧縣荆煦廟等¶
　　　處石塘(向係草塘後改/土塘今建石塘)築陳文港等處草壩八年¶
<pb:KR2m0018_WYG_096-21b>¶
　　　築寧西塘大壩設海防兵弁鑄鎮海鐵牛五座又¶
　　　修仁和縣塘九年續修海寧錢塘塘工十年築仁¶
　　　和沈家埠海寧華家衖草塘十一年¶
命内大臣海望查勘浙江海塘於海寧之尖山塌山中間¶
　　　建石壩一道以堵截江溜又¶
諭於中小亹開濬引河以分水勢增設道員一同知一守¶
　　　備二千總三把總七兵八百専司隨時修補又修¶
　　　仁和錢塘平湖諸邑塘岸十二年濬南港河築尖¶
<pb:KR2m0018_WYG_096-22a>¶
　　山西浮壩十三年總督程元章疏定海塘事宜四¶
　　一錢糧宜分案具領一分别保固年限一令承修¶
　　官會同估造一於𦂳要工所豫貯物料從之増築¶
　　魚鱗石塘葺浦兒兠舊塘加築海寧南門外魚鱗¶
　　石塘又定攻沙法大學士嵇曾筠疏言寧邑塘工¶
　　之患皆由南岸沙灘沙觜挑溜致水勢全向北趨¶
　　請於南岸沙洲用鐵具梳挖陡岸俾河岸根脚空¶
　　虚海潮來往自為衝刷坍卸以洩水勢從之¶
<pb:KR2m0018_WYG_096-22b>¶
　　乾隆元年建築仁和海寧魚鱗石塘六千餘丈并¶
　　海寧南門石塘設運石海船五十隻二年編石塘¶
　　草塘字號(向例各塘坍&KR0008;率以某家東西起止開/報易於朦混雍正年間監督汪漋張坦)¶
　　(麟等議將各塘編立字號至是大學士嵇曽筠咨/部將各塘照千文編號以二十丈為一號建䜿界)¶
　　(碑仁和計編七十二號海寧編六百/四十號其餘海鹽等塘均照此例)改建海寧遶¶
　　城坦水四年停草塘嵗修改建浦兒兠等處石工¶
　　續築尖山未竣壩工(前大學士嵇曾筠因水勢險/急灘以堵塞疏請暫停兹撫)¶
　　(臣盧焯以水勢已平/合龍甚易疏請補築)復濬備塘河興築仁和錢塘¶
<pb:KR2m0018_WYG_096-23a>¶
　　江海塘埭五年續建東塘石工是年尖山水口成¶
　　(乾隆二/年經始)鑄鎮海鐵牛四座六年總督徳沛復請老¶
　　鹽倉迤西至仁和縣之章家菴柴塘改建石工從¶
　　之¶
命左都御史劉統勲查勘浙江海塘(先是五年十一月/徳沛曾有是請部)¶
　　(議准行以劉統勲言改建不必過急/乃緩興築至是復請故遣統勲會勘)七年總督那¶
　　蘇圖疏言海寧縣之華家衖柴塘外沙綿漲數里¶
　　無須改建石塘惟老鹽倉汛至東石塘界地俱頂¶
<pb:KR2m0018_WYG_096-23b>¶
　　衝請擇其最險之觀音堂汛坐字號老鹽倉汛伏¶
　　字葢字等號建築竹簍石壩是年左都御史劉統¶
　　勲疏言親履南北兩岸柴塘改建石塘誠經久之¶
　　圖請俟水緩沙停乘機興築每年以三百丈為率¶
　　督臣那蘇圖復疏言老鹽倉汛至東石塘界最險¶
　　請先間段排築石簍俟石簍根脚堅實再照原議¶
　　改建石塘均從之九年¶
命吏部尚書公訥親勘修浙江塘工尋疏稱仁寧二縣¶
<pb:KR2m0018_WYG_096-24a>¶
　　　柴塘外䕶沙寛廣不必改建石塘從之是年海寧¶
　　　魚鱗大石塘工成(乾隆二/年經始)十二年濬中小亹工成¶
　　　十三年增築䕶塘土堰又議增滚壩及塘汛弁兵¶
　　　十五年海潮平(謹按海水自乙丑嵗以來大溜直/趨中亹至是年海波不揚臣民慶)¶
　　　(幸冬十二月撫臣永貴以/秋汛安瀾塘工穏固疏聞)十六年¶
　上巡幸江浙莅錢塘江¶
　幸六和塔敬念¶
世宗憲皇帝奠安之徳勒石紀事永示無極十八年海潮¶
<pb:KR2m0018_WYG_096-24b>¶
　　　平十九年督臣喀爾吉善請裁改海塘營官弁(江/海)¶
　　　(塘工向設兵備道一員統率守備二員千總四員/把總八員外委十六員馬步兵千分守防䕶至是)¶
　　　(以尖山石壩告成中小亹引河暢流塘工穩固裁/汰道員塘工歸杭嘉湖道専管其守備以下等官)¶
　　　(兵弁均裁改留堡夫四百名三百名守北/岸一百名守南岸餘兵改歸杭乍二營)二十二¶
　　　年¶
　上巡閲海塘¶
　幸觀潮樓¶
　命建海神廟於城南明年廟成¶
<pb:KR2m0018_WYG_096-25a>¶
御製碑文勒石二十四年酌復海塘營弁兵(復千總一/把總二外)¶
　　(委三馬兵二十歩戰兵六十守兵三百名海/寧分設二汛舊設堡夫悉行裁汰統歸兵額)加築¶
　　䕶塘土堰(時撫臣莊有恭言海寧石塘近/城一帶䕶沙沖塌故有是築)增築層¶
　　石坦水修海寧條石坦水(時江流海潮復改/由北大亹出入)二十¶
　　五年修東西塘坦水及韓家池柴塘復修築海寧¶
　　南門外堵坦水(時海寧南門外及石門遶城塘外/二層坦水為五月望汛潮損故復)¶
　　(修/)二十六年修胡家兠坦水(時潮水逼塘䕶沙全/刷地當頂衝故建之)¶
　　修魚鱗石塘坦水(自雍正八年建後已歴年/久今外無䕶沙故改建)修馬¶
<pb:KR2m0018_WYG_096-25b>¶
　　牧港塘工坦水築秧田廟坦水修韓家池柴塘(均/以)¶
　　(潮汛冲塌/䕶沙故修)二十七年¶
上巡幸浙江躬閲海塘咨度經久之計將老鹽倉柴塘¶
　　改建為石因下木樁試之奈沙質浮鬆所下之樁不¶
　　能牢固其柴塘向内數十丈雖可下樁又皆田廬¶
　　溝塍¶
上命仍築柴塘定嵗修坦水以資擁䕶又改築四里橋¶
　　魚鱗石塘并華岳廟等處石塘盤頭坦水二十八¶
<pb:KR2m0018_WYG_096-26a>¶
　年改建念里亭諸處魚鱗石塘二十九年置老鹽¶
　倉䕶塘竹簍增築念里亭坦水三十年¶
命於海寧全城環遶石塘普築三層坦石並隨時修整¶
　　以資防䕶四十五年¶
上五次南巡¶
親視海寧塘工以柴塘究不如石塘鞏固因¶
命該督撫督率所屬自海寧陳文港石塘迤上至老鹽¶
　　倉柴塘四千餘丈通建魚鱗石工旋¶
<pb:KR2m0018_WYG_096-26b>¶
遣大學士阿桂往來勘視工程四十七年據總督陳輝¶
　　祖奏西塘頭圍為江海交接之處漲沙十餘里横¶
　　江截海阻隔水道致范公堤以東漸致搜刷章家¶
　　菴迤西沖擊灘墈因於頭圍沙灘開引河一道待¶
　　春夏山水暴注時開放引河借山水奔騰之勢順¶
　　流攻沙㑹春雨漲發大溜直趨引河范公堤正溜¶
　　開向南行漸有南坍北漲之勢四十八年原辦續¶
　　辦魚鱗工竣又奉¶
<pb:KR2m0018_WYG_096-27a>¶
上諭浙江范公塘一帶看來竟須一律改建石塘以資¶
　捍衛昨已諭知富勒渾等矣明春南巡時朕親臨閲¶
　視指示機宜降㫖後即可興工辦理至富勒渾有老¶
　土塘根脚同係淤沙土性浮鬆之語從前老鹽倉一¶
　帶亦稱淤性浮鬆難以開槽打樁乃自建石工一律¶
　穏固堅實可見事在人為該處改建石工所費不過¶
　較前三分之一方今府蔵充盈即多費數十萬帑金¶
　捍衛民生使閭閻永臻樂利亦所不靳也四十九年¶
<pb:KR2m0018_WYG_096-27b>¶
上親視海塘工程¶
諭浙海建築石塘所以保障民生自應於石塘既建後¶
　砌築坦水保䕶塘根乃督撫惟云柴塘必不可廢此¶
　受工員慫恿為後日嵗修冒銷地步况添建石塘原¶
　欲留柴塘為重門保障並未令其拆去若如該督撫¶
　言復加嵗修安用費此數百萬帑金為耶又石塘之¶
　前柴塘之後見有溝槽一道槽内積水並無去路將¶
　來日積日甚石塘根脚勢必淹浸滲漏該督撫亦並¶
<pb:KR2m0018_WYG_096-28a>¶
　未慮及又石塘上堆積土牛甚屬無謂設遇異漲又¶
　豈幾尺浮土所能抵禦所有塘上土牛即著填入積¶
　水溝槽之内仍將柴塘後之土順坡斜做祗露出石¶
　塘三四層為度并於其上栽種柳樹俾根株蟠結塘¶
　工益資鞏固如此則石柴連為一勢即以柴塘為石¶
　塘之坦水至范公塘一帶亦需一律接建石工方於¶
　省城永資鞏䕶著自新築石塘工止處之現做柴塘¶
　及挑水段落起至硃筆圏記處止再接築至烏龍廟¶
<pb:KR2m0018_WYG_096-28b>¶
　止一體添築石塘予限五年分段從東而西陸續修¶
　築以期海疆永慶安瀾¶
　¶
　¶
　¶
　¶
　¶
皇朝通志卷九十六¶
